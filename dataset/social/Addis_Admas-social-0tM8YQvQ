ፍቅር አለማማጁ !
እኔና ቤቲን ያገናኘን እንጀራ ነው ። እህል ውሃ ። ወይም እጣፈንታ ልትሉት ትችላላችሁ ። እኔ የድርጅቱ የሂሳብ ሹም ሆኜ በተቀጠርኩ በመንፈቄ ቤቲ ጸሀፊዬ ሆና ተቀጠረች ። የሚያስደነግጥ መልክና ቁመና የላትም ። ግን ከዚያ የማይተናነስ ቀልድና ጨዋታ አዋቂ ናት ። ወንዶችንም ሴቶችንም እኩል መማረክ የሚችል አንደበት ተችሯታል ።
እኔንም የማረከችኝ በዚሁ አንደበቷ ነበር ። ቤቲ ሲበዛ ቀልደኛ ናት ። የእድል ጉዳይ ሆኖ ነው እንጂ ቦታዋ የእኔ ቢሮ ሳይሆን የኮሜዲ መድረክ ነበር ። እሷ ከመጣች በኋላ መ/ቤታችን የሳቅ አዝመራ ሆኗል ። በእርግጥ አንዳንድ አስደንጋጭ ቀልዶች ተናገራለች አጥንት ከስጋ የሚለያዩ ። በቀልዶቿ ደንግጠው የሸሹ ግን አላየሁም ። ከልጅነት ባልንጀራዬ ከቢኒ በቀር ።
እኔና ቢኒ እንደወንድማማቾች ነው ያደግነው ። አንድ ሰፈር ብይ ተጫውተን አንድ ት/ቤት ተምረናል ። ዩኒቨርስቲ ስንገባ ተለያየን ። እሱ ኢንጂነሪንግ ሲያጠና እኔ አካውንቲንግ አጠናሁ ። እሱ ባህርዳር ስራ አግኝቶ ሲሄድ እኔ አዲስ አበባ ቀረሁ ። እሱ ከስራ ባልደረባው ጋር ፍቅር ሲጀማምር እኔ የፍቅር ጓደኛዬን አለምኩ ። በሁለተኛ ወሬም ቤቲን ጣለልኝ ።
ቢኒ በአመቱ ነው ዳጐስ ያለ ደሞዝ የሚያስከፍለውን የባህርዳር ስራውን ጥሎ ሸገር የመጣው ። ምን ስራውን ብቻ ! ፍቅረኛ ያላትንም ጭምር እንጂ ። የድሮ ሸጋ ባህርዩንም ባህርዳር ጥሎት የመጣ ይመስለኛል ። ተግባቢና ተጫዋች የነበረው ቢኒ በአመት ጊዜ ውስጥ እልም ያለ ተጠራጣሪ ሆኖ ነው የመጣው ። ብዙ የእሱ ያልነበሩ እንግዳ ጠባዮችም አምጥቷል ። መቆጣት መነጫነጭ ማማረር እና ሌሎች ።
የሆኖ ሆኖ ግን አዲስ አበባ መምጣቱን ከሰማሁ ጊዜ ጀምሮ ፍቅረኛዬን ላስተዋውቀው ብዙ ለፋሁ ። ለእኔ የበኩር ፍቅረኛዬን ለልጅነት ባልንጀራዬ ማስተዋወቅ ትልቅ ትርጉም ነበረው ። ሸጋ የህይወት ጓደኛ መምረጤን እየነገረኝ ቢያደንቅልኝ ደስታዬ ነበር ። ድሮ የማውቀው ቢኒ ደግሞ የአድናቆት ስስት የለበትም ። አሁን እሱ ራሱ መች ጭራው ተይዞ ! ከስንት ጊዜ በኋላ እንደምንም እሺ አሰኘሁት ።
የተቀጣጠርንበት ሆቴል ቀድመን የደረስነው እኔና ቤቲ ነበርን ። ከ20 ደቂቃ በኋላ ቢኒ መጣ ። ከወደፊቷ የትዳር አጋሬ ጋር አስተዋወቅሁት ። አልሞቀውም አልበረደውም ። ቤቲ ከፍቅር ጋር የተገናኙ ቀልዶችን በተከታታይ አዘነበችልን ። ብዙዎቹን እኔ ራሴ ሰምቻቸው አላውቅም ። ይሄን ሁሉ ያደረገችው የልጅነት ባልንጀራዬ ዘና እንዲልና የመግባባት ስሜት ለመፍጠር ነበር ። ግን አልተሳካላትም ። በቀልዶቿ የምንስቀው እኔና እሷ ብቻ ነበርን ። ቢኒ ተሳስቶ እንን ጥርሱን ብልጭ አላደረገም ። እሷ ግን ተስፋ ሳትቆርጥ በኩመካዋ ገፋችበት ።
ምነው የተደበርክ ትመስላለህ ? እኔ እኮ መቼ ተዋውቄው ስል ነው የከረምኩት ።
አለችው አይን አይኑን እያየችው ። ደንገጥ አለና ተመለከታት ኮስተር ብሎ ።
የምሬን ነው ትላንት ሳሚ እንደቀጠረህ ሲነግረኝ ጉጉቴ ጨመረ የቀጠሮ ሰአቱ አልደርስ አለኝ ስትል አከለችለት ። ይሄኔ የተለጐመው አፉ ተፈታ ።
ምነው በደህና ? ጠየቃት በጥርጣሬና በጉጉት ስሜት ተሞልቶ ።
ምን መሰለህ ሳሚ ፎቶህን ሲያሳየኝ በአካልም እንዲህ ከሆነ ወደ እሱ እቀየሳለሁ ብዬው ነበር አለች ቤቲ በአይኗ እየጠቀሰችኝ ። እንዲህ አይነት ኩምክና ለእኔ የተለመደ ስለሆነ ምንም አልመሰለኝም ። ቢኒ ግን እንደአራስ ነብር ቱግ አለ ። የባሰ አታምጣ ማለት ይሄኔ ነው ።
የሴት ቀልደኛ ደሜን ነው የምታፈላው ! እያለ ከተቀመጠበት ተነሳ ሳሚ ህይወቴን ያበላሸችብኝ እንደዚህች ያለችው ፎጋሪ ነኝ ባይ ናት እቺም ጉድ እንዳታደርግህ ! አለና ከሆቴሉ የማምለጥ ያህል ተጣድፎ ወጣ ። እኔ ብቻ ሳልሆን እምብዛም ድንጋጤ የማይጐበኛት ቤቲ ለአፍታ በዝምታ ተውጣ ቀረች ። ለማጫወት ያደረገችው ሙከራ እንዲህ በጠብ ይጠናቀቃል ብላ አላሰበችም ነበር ።
ሳሚዬ ፈተናውን ወድቋል አንተው ትሻለኛለህ ! ስትል እየቀለደች ከንፈሬ ላይ ከንፈሯን አሳረፈች ።

ከወር በኋላ ቢኒ ጋ ደውዬለት እንድንገናኝ ጠየቅሁት ።
የሴት ቀልደኞች እጣ ክፍሌ አይደሉም ካለች ግን ከበር ነው የምመለሰው ! ሲል አስጠነቀቀኝ ።
ባህርዳር በመሃንዲስነት በተቀጠረበት የግል ኮንስትራክሽን ድርጅት ውስጥ ለጥቂት ወራት እንደሰራ ነበር አንዲት ልጅ እግር መሃንዲስ ከሌላ ቅርንጫፍ ተዛውራ ወደ እነቢኒ ክፍል የመጣችው ። ማህሌት ትባላለች ። አለቃው እንደቀልድ አለማምዳት ብለው ለእሱ አስረከቡት ። እሱ ግን የምር አደረገው ።
የኪስ ቦርሳውን አውጥቶ ሁለት ፎቶዎቿን አሳየኝ ። ውበቷ እንደሰማይ ክዋክብት ይንቦገቦጋል ። በዚያ ላይ ሽቅርቅር ናት ! ቢኒ እሷን ማለማመድ ዋናው ስራው አድርጐት ቁጭ አለ ። ጠዋት ከቤት ወደ ቢሮ ይዟት ይመጣል-በኮንትራት ታክሲ ። በሻይ ሰአት አብሯት ነው ።
ማታ በውድ ሆቴሎችና ሬስቶራንቶች እየጋበዘ ህልሟን ተስፋዋንና ቅዠቷን ሰምቶ ወደ ቤቷ ይሸኟታል ። የማታ ማታም አለማምዳለሁ ብሎ ተለማመዳት ። በልቡ ፍቅር አረገዘ ። እሷ ደግሞ ቀልዷና ቁምነገሯ አይለይም ። እንደልጅነት ዘመኑ ባሌ እያለች ልታሳፍረው ትሞክራለች ። ፍቅረኛ ይኑራት አይኑራት የሚያውቅበት ፍንጭ አልነበረውም ። አለማምዳት ያለው አለቃው ራት ልጋብዝሽ ሲላት ቢኒ ቦይፍሬንዴ ነው ብላ እንዳስደነገጠችው ነግራዋለች ። ለቢኒ ነግራዋለች አንድ ቀን ያረገዘውን እንደምንም አምጦ ተገላገለው ። ለማህሌት እውነቱን ነገራት ። የሚገርመው ግን ነገርየው ዱብእዳ አልሆነባትም ። ቢኒ ጊዜ ስጠኝ ላስብበት ለቢኒ ይሄም ቢሆን አስፈንጥዞታል ። ምላሿ አዎንታዊ ይሆን ዘንድም ነፍስ ካወቀ ወዲህ ለመጀመርያ ጊዜ ቤተ ክርስቲያን ሄዶ ስለት ተሳለ ።
ወራት እንደዘበት ነጐዱ ። በእርግጥ የተለመደው ግንኙነታቸው አልተቋረጠም ። ግን ምላሽ የለም ። ቢኒያም ፍቅሩን ልታረሳሳው የሁሉ ፈለገች መሰለው ። ከራሱ ጋር ብዙ ከተማከረ በኋላ ፍቅሩ አስታወሳት ። ቢኒዬ አልወሰንኩም እኮ ! አለችው በሚንቆረቆር ድምጿ ።
አላት ተገርሞ ።
ያጣደፉት ፍቅር የሚለውን ዘፈን በሚወድላት ድምጿ አቀነቀነችለት ቢኒ ራሱን ታዘበ እውነቷን እኮ ነው ምን አጣደፈኝ ? ግን ምን ያህል ጊዜ እንደሚስፈልጋት ቢያውቅ አይጠላም ነበር ። የዛን እለት እንደወትሮው ወደ ቤቷ ከሸኛት በኋላ ወደ ቤቱ አልሄደም ። ቢመሽም ቤተክርስቲያን ሄዶ ፈጣሪውን ተለማመነ ።
ጠዋት ከእንቅልፉ የቀሰቀሰው የሞባይሉ ቴክስት ሜሴጅ ነበር ። እየተጨናበሰ ሞባይሉን ከኮመዲኖው ላይ አንስቶ መልሶ አስቀመጠው ። ትንሽ ቆይቶ ግን ከአልጋው ላይ ተስፈንጥሮ ተነሳና ሞባይሉን አፈፍ አደረገ ። የሜሴጅ ሳጥኑን የሚከፍተውን ቁልፍ ተጫነ ። አይኑን አላመነም ። ጽሁፉን ትክ ብሎ ተመለከተው ። ያው ነው ። ቢኒዬ የህይወት ዘመን ሽልማት ትፈልጋለህ ? ይላል የማህሌት መልእክት ። ስሜቱ ድብልቅልቅ አለበት ። ደስታ ድንጋጤ ጭንቀት ብዙ ስሜቶች አፈኑት ። ሁሉንም አስተናግዶ ሲጨርስ ወደ አቅሉ ተመለሰ ። ስልክ ሊደውልላት ወይም መልእክት ሊልክላት አሰበ ። ከዚያ በፊት ግን አንድ ነገር ትዝ አለው ስለቱ ! ከመቅጽበት ከአልጋው ወርዶ ልብሱን መለባበስ ጀመረ ስለቴ ሰመረልኝ ን በልቡ እያዜመ ። በቀጥታ ያመራው ወደ ቤተክርስቲያን ነበር ። ስለቱን የቤተክርስቲያኑ ሳጥን ውስጥ ለማስገባት ሲታገል ሌላ ቴክስት ሜሴጅ አንቃጨለ ። ስለቱን ታግሎ አስገባና ሞባይሉን ከኪሱ አወጣ ። ይላል የማህሌት ሁለተኛው መልእክት ። ሲል አምባረቀና ሳያስበው የበረንዳው ደረጃ ላይ ዝርፍጥ አለ ። ዘላለም ለሚመስሉ ሰአቶች አልተነሳም ። በነጋታው ራሱን ያገኘው አዲስ አበባ ወላጆቹ ቤት ነው ።
ቀልድና ቁምነገር የምትቀላቅል ሴት አትመን ! አለኝ ቢኒ ስንለያይ ።


