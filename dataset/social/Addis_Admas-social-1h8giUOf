እና የቻይና ሱሪ ።
እንዴት ሰነበታችሁሳ !
እንን ለአድዋ ድል በአል በሰላም አደረሳችሁማ !
ይቺን የሆነ ቦታ ያነበብትን አሪፍ ነገር ስሙኝማ አውሮፕላን ውስጥ ነው ። አንደኛው ሰውየው የምንም አይነት ሃይማኖት ተከታይ አይደለም ። ከጐኑ ያለው ሰውዬ ግን የሃይማኖት መጽሀፍ እያነበበ ነበር ። ሃይማኖት የለሹ ሰውዬም ተንጠራርቶ አየውና ምን ይለዋል እሱ ላይ ያሉ ታሪኮችን ሁሉ ታምናለህ ? ሲል ይጠይቀዋል ።
ያነብ የነበረው ሰውዬም አዎን አምናለሁ አለ ።
ያኛውም ቀጠለና እሺ ዮናስ እንዴት ነው በአሳ ነባሪ ሆድ ውስጥ ሶስት ቀን በህይወት ሊቆይ የቻለው ? ሲል ይሞግተዋል ።
ሰውየውም እኔ አላውቅም ግን መንግስተ ሰማያት ስገባ ዮናስን እጠይቀዋለሁ ሲል ይመልሳል ።
ሃይማኖት የለሹም በቀላሉ አልቀቀውም ። ዮናስ መንግስተ ሰማያት ሳይሆን ገሀነም ቢገባስ ?
ያነብ የነበረው ሰውዬ ምን ብሎ ቢመልስለት ጥሩ ነው ገሀነም ከገባማ አንተ ትጠይቀዋለህ ። አሪፍ አይደል !
ገሀነም ከመውረድ ይጠብቃችሁማ !
እንግዲህ ጨዋታን ጨዋታ ያነሳው የለ ምን ሆነ መሰላችሁ በዛ ሰሞን የፈረደበት ሚኒባስ ታክሲ ውስጥ ነው ። እናላችሁ ሴትዮዋ ሶስት ብር ከፍላ ሀምሳ ሳንቲም መልስ ስላልተሰጣት ከረዳቱ ጋር ትጨቃጨቃለች ። ይሄኔ ሾፌሩ በቃ አትጨቃጨቅ ስጣት ይለዋል ። ከዚያ ትንሽ ቆይቶ ምን ቢል ጥሩ ነው ።
ከእኛ ጋር ለስሙኒና ለሽልንግ ከምትጨቃጨቁ የቻይና ሱሪ ሺህ አምስት መቶ ብር ሲገባ መብታችሁን ለምን አላስከበራችሁም !

እናላችሁ የሽልንግ ነገር ብዙ ነገር እያሳሰበን ነው ። በየቦታው ሽልንጌን ! እያልን ነው ።
እናላችሁ ሽልንጌ የብሶታችን መግለጫ እየሆነች ነው ። ስንል ምጽዋት እየጠየቅን ወይም ልብህ/ልብሽ ይራራልን እያልን አይደለም ። የምንጠይቀው የራሳችንን ሽልንግ ነው ። የእኛ ያልሆነ ስሙኒና ዲናሬ ጨምሩልን አላልንም ። የራሳችንን ሽልንግ ስጡን እያልን ነው ። እያልን ነው ። መብታችን ነዋ !
ለማለት በቻይና ሱሪ ሪቮሉሽን ማስነሳት የለብንም !
በአገልግሎት መስጫ ቦታ ሄደን ቅሬታ ሲኖረን የምንፈልገውን ሃላፊ አናገኝም ። ስሙኝማ ይሄ እኮ ሃላፊ የማግኘት ነገር ኮሚክ ነው ። አሀ ሃላፊ ማግኘትና የመንግስተ ሰማያት ግሪን ካርድ ምናምን ማግኘት አይነት ነገር ተመሳሳይ እየሆኑ ነዋ !
እናላችሁ አንዱን ሃላፊ ለማግኘት እኮ መለማመጥ እንደው በልጆችሽ ይዤሻለሁ ፍቀጂልኝና ሁለት ደቂቃ ላናግራቸው ! ብለን እጥፍ ዘርጋ ማለት የለብንም ። ሃላፊው እኮ አነስተኛ መንደርን ኮብል ስቶን ለማስነጠፍ ደሞዝ የሚነጨው እኛን ለማገልገል ነው ። የቤንዚን አነሰኝ ውሎ አበሉ አንሷል ምናምን እያለ የደብዳቤ መአት የሚያጐርፈው እኛን በማገልገል ስም ነው ። እና ጉዳያችንን ወደ ሃላፊ መውሰድ ሽልንጋችን ነው ። መብታችን ነዋ !
ለማለት በቻይና ሱሪ ሪቮሉሽን ማስነሳት የለብንም !

እናማ የአለቆች ነገር ሳይጾሙ ይጸድቃሉ ሳይታመሙ ይጠየቃሉ አይነት እየሆነ ነው ። ልክ ነዋ ሃላፊነታቸውን በቅጡ ሳይወጡ ሁሉም ነገር ለእነሱ ብቻ በሚመቻቸው ሲሆን ያው ሳይጾሙ መጽደቅ ማለት አይደል !
በየቦታው ለፊርማ ደርሰው እየተጉላሉ ያሉ ሰነዶቻችንን አረ ፈርማችሁ ስጡን ! ስንል ሽልንጌን ! እያልን ነው ። በየዝግጅቱ ሰአት ይከበር አታጉላሉን ስንል አለ አይደል ሽልንጌን ! እያልን ነው ።
ውሀ አታቋርጡብን መብራት አታጥፉብን ስልክ አታቋርጡብን ስንል አለ አይደል ሽልንጌን ! እያልን ነው ። መብታችን ነዋ !
ለማለት በቻይና ሱሪ ሪቮሉሽን ማስነሳት የለብንም !
ይቺን ስሙኝማ ትንሽዬ ልጅ ነው ። የሆነ ሰበካ ያለበት ስፍራ አባቱ ይዞት ሄዶ ልጁ የሚባለው ሁሉ ስላልገባው ስልችት ብሎታል ። ራቅ እንን እንዳይል ደግሞ አባቱ እጁን ግጥም አድርጐ ይዞታል ። ታዲያላችሁ ልጅዬው ቀና ብሎ ሲያይ ከሰባኪው ጐን ብልጭ ድርግም የሚል ቀይ መብራት አለ ። ይሄኔ አባቱን ምን ብሎ ጠየቀው መሰላችሁ አባዬ መብራቱ አረንጓዴ ሲሆን መሄድ እንችላለን !
በብዙ ነገር መብራቱ አረንጓዴ የሚሆንልን መቼ እንደሆነ ይነገረን ።
ሳንል ሽልንጋችንን የምናገኝበት መቼ እንደሆነ ሮድ ማፑ ይነገረንማ !
ለማለት በቻይና ሱሪ ሪቮሉሽን ማስነሳት የለብንም !
እናላችሁ የ ሽልንጌን ! ጉዳይ የሚኒባስ ጉዳይ ብቻ ሳይሆን የመብት ጉዳይ ነው ። ሚኒባሶችን ከጠቀስን አይቀር ከታሪፍ በላይ እያስከፈሉን ነው ተቆጣጣሪ የለም ወይ ! ስንል አንድ ሁልጊዜ የምንሰማት ነገር አለች ። ህዝቡ ራሱ መብቱን ማስከበር አለበት ይባላል ። ነገርዬዋ አሪፍ ብትሆንም አሁን አሁን ከ ወርክሾፕ ወረቀት ማሳመሪያነት የማታልፍ ነገር እየሆነች ነው ። ልክ ነዋ ከአንዳንድ ሚኒባስ ሾፌሮችና ረዳቶች የምንሰማቸው ዘለፋዎችና ስድቦች አይደለም ሽልንጋችንን ኪሳችንን ውስጥ ያለውን ሁሉ ወስደው አፋቸውን በያዙልን የሚያሰኝ ነው ።
አሁንማ በአንዳንድ ጥቅሶችም ልክ ልካችንን እየነገሩን ነው ። የምር እኮ ኮሚክ ነው ፍሪ ስፒች በደንብ ያለበት ቦታ አለ አይደል ሚኒባስ የሆነ ነው የሚመስለው ። በቀደም አንዱ ሚኒባስ ውስጥ ምን የምትል ጽሁፍ ተለጥፋ አየሁ መሰላችሁ የአባይ ተልእኮ ስላለብን እባካችሁ ጠጋ ጠጋ በሉ ። እናላችሁ ነገ ደግሞ ምን ተብሎ ይጻፍ ይሆን ! የሚያሰኝ ነው ።

እናማ በሚኒባስ ብቻ ሳይሆን በብዙ ነገሮች ሽልንጌን ! እያልን ነው ።
ለማለት በቻይና ሱሪ ሪቮሉሽን ማስነሳት የለብንም ! መብታችን ነዋ !
እንደገና እንን ለአድዋ የድል በአል በሰላም አደረሳችሁማ ። ሬይሞንድ ጆናስ የተባለ ጸሀፊ በሚለው መጽሀፉ እ.ኤ.አ በ1898 አሜሪካ ስፓኒሾችን ስታሸንፍና እ.ኤ.አ በ1905 ሩስያ በጃፓኖች ስትሸነፍ ስለ ግዛት ማስፋፋት ቀደም ብለው እንደ እውነታ ሲወሰዱ የነበሩ አመለካከቶችን ያናጉ ክስተቶች ናቸው ተብሎ ይወሰዳሉ የሚል ስሜት ያለው ነገር ጽፏል ። ይኸው ጸሀፊ መጽሀፉን የዘጋበትን የመጨረሻ አረፍተ ነገር አንብቡልኝማ ።
1905 1898 1896 ።
የአድዋ ድል እንዲህ ነው !
ደህና ሰንብቱልኝማ !


