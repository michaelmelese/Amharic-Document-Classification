
ቢበዛ የአምስት ወይ የስድስት አመት ህጻን ልጅ ብሆን ነው እምዩ አርጅቷል ከመባል በላይ ጃጅቷል ። ያሳየሁትን ፎቶግራፍ እያየ ሂድ አንተ ከይሲ አለኝ ። ንጉሱን እንዴት ከአንድ ተራ ገበሬ ጋር ታመሳስላለህ ማለቱ እንደሆን ወዲያውኑ ገባኝ ። ግርማዊ ቀዳማዊ ሃይለ ስላሴ በወቅቱ የኢትዮጵያ ንጉስ ወይም ንጉሰ ነገስት ዘ ኢትዮጵያ ናቸው ። የእኔ ወላጆች ዲገሉ ውስጥ የታወቁ ገበሬዎች ሲሆኑ ሁለት በሮች ባሉት እና ስድስት ቤቶች በሚገኙበት በሰፊው ግቢያችን ውስጥ ቆርቆሮ ቤትና ራዲዮ ያለን የአካባቢው ነዋሪዎች እኛ ብቻ እንደነበርን አስታውሳለሁ ።
አሁን ይሄ ሁኔታ ጨርሶ ተለውጧል ለመጀመሪያ ጊዜ ከአርሲ ስወጣ አንድም አርሶ አደር ጫማ አድርጐ አይቼ አላውቅም ከብዙ አመታት በኋላ ተመልሼ ወደ አርሲ ስሄድ ጫማ ያላደረገ አንድም ገበሬ አላየሁም ። እምዩ እኛ ግቢ ውስጥ የሚኖር የቤተዘመድ አካል ወይም አባል በመሆኑ ሁላችንም አንተ እንለዋለን ብዬ ልቀጥል ።
አባባ ጃንሆይን በደንብ ማወቅ የጀመርኩት ከዲገሉ ባላገር ወጥተን በግምት ሃያ ኪሎ ሜትር ርቀት ላይ እምትገኘው የወረዳው ዋና ከተማ ሳጉሬ ከገባን በኋላ ነው ። በዚያን ጊዜ ፎቶ ቤት እንን ያልነበራት ሳጉሬ ዛሬ የተሟላ የኤሌክትሪክና የዲጂታል ቴሌፎን አገልግሎት ያላት ከፍተኛ ሁለተኛ ደረጃ ትምህርት ቤት የሚገኝባት ሃያ ኪሎ ሜትር ርቀት ላይ ዩኒቨርሲቲ የተገነባላት ባለፈው ወር አስፋልት የገባላት ትንሽዬ ከተማ ነች ።
በህጻንነቴ በጣም ከሚገርሙኝ ነገሮች አንዱ በማናቸውም መጽሀፍ የመጀመሪያ ቀዳሚ ገጾች ላይ የንጉሱ ፎቶግራፍ መኖሩ ነው ። ጥቅምት 23 ቀን እና በመላው ኢትዮጵያ አቆመ ምክር ቤት የሚለው መዝሙር የተያያዙ መሆናቸውን የሚቀጥሉት ገለጻዎች ያሳያሉ ።
ይሄንን መዝሙር እየዘመርን ሃምሌ 16 ቀንና ጥቅምት 23 ቀን በያመቱ ንጉሱ ለተማሪዎች ከረሜላ ይሰጣሉ ስለሚባል የሳጉሬ ልጆች ተሰልፈን አባባ ጃንሆይን እንጠብቃለን ። ሃምሌ አስራ ስድስት ከስመ ጥሩው ኢትዮጵያዊ ዲፕሎማትና የጦር መሪ ከራስ መኮንን ጉግሳ ሀረር ውስጥ ኤጀርሳ ጐሮ የተወለዱበት ቀን ነው ጥቅምት 23 ደግሞ የአገር አመራር በትረ ስልጣን የያዙበት ።
ያለፈው ቅዳሜ ሀምሌ 16 ቀን 2003 አ.ም የግርማዊ ቀዳማዊ ሃይለስላሴ ንጉሰ ነገስት ዘኢትዮጵያ የልደት ቀን ሆኖ ውሎአል ። በህጻንነት አባባ ጃንሆይ የምንላቸው የቀድሞው የኢትዮጵያ ንጉስ መስከረም 2 ቀን 1967 አ.ም በደርግ ከስልጣን ከተወገዱ በኋላ አጼ ተብለዋል ። ሃይለ ስላሴ እግዚአብሄር ሃይል ማለት ነው ። ቀዳማዊ ሃይለ ስላሴ በአገር አመራር የስልጣን ዘመናቸው አርባ አመት ወይም ከአርባ አመት በላይ አገር ከገዙ ወይ ከመሩ ጥቂት የአለማችን መሪዎች አንዱ ናቸው በሌላ አነጋገር ለረጅም ጊዜ በስልጣን ላይ ከቆዩ የአገራት መሪዎች አንዱ ። አጼ ቴዎድሮስ አስራ ሁለት አመት ነው በስልጣን ላይ የቆዩት ከ1948 እስከ 1960 አ.ም ። ዮሀንስ ደግሞ ከዚያ በታች ለሆነ ጊዜ የጐጃሙ ተክለ ጊዮርጊስ ሶስት አመት ከመንፈቅ ምኒልክ በስልጣን ላይ የቆዩበት ጊዜ ደግሞ ከሃያ አመት አይበልጥም ያውም እርሳቸው በህይወት ሳይኖሩ በስማቸው አገር የተዳደረበት ሰባት አመት ተጨምሮ ። ንግስት ዘውዲቱና ልጅ ኢያሱ በፊናቸው በአገር አመራር ስልጣን ላይ የቆዩት በጣም ለጥቂት ጊዜ ነው ።
በኢትዮጵያ የነገስታት ታሪክ ውስጥ ቀዳማዊ ሃይለስላሴ የመጨረሻው ንጉስ ናቸው ። በአገራችን የስርወ መንግስታት ቀጥሎ ካለው ሞአ አንበሳ ዘእምነገደ ይሁዳ ነው ። ስዩመ እግዚአብሄር እዚህ ሊታከል ይችላል ።

አባይን ለመገደብ ለመጀመሪያ ጊዜ የተሞከረው በቀዳማዊ ሃይለ ስላሴ ዘመን ነው ። ሁለት ጊዜ ነው የመገደብ ሙከራው የተደረገው አንዴ በእንግሊዞች አንዴ በአሜሪካኖች ። ይሁንና ሁለቱም ሙከራዎች አልሰመሩም ። አስፈላጊው ጥናት ተደርጐና እቅድ ተነድፎ ካለቀ በኋላ የግብራዊ ክንውኑ ጅማሬ የመከነው በንጉሰ ነገስቱ የውስጥ የፖለቲካ ችግር ምክንያት መሆኑን ፕሮፌሰር ጆን ሃዛዋይ ስፔንሰር የሚታይባቸው ብሎ ነው ።
ነጭ ኢትዮጵያዊ ከምላቸው የኢትዮጵያ የልብ ወዳጅ ፈረንጆች መሀከል ነው ስፔንሰር ። አርባ አመት ሙሉ የንጉሱ የህግ አማካሪ ሆኖ ከአንድ ትውልድ እድሜ በላይ ከቀዳማዊ ሃይለ ስላሴ ጋር እለት እለት እየተገናኘ አብሮ ኖሮአል ። ትውልዱ አሜካዊ ሲሆን የህግ ዶክትሬት ዲግሪውን የሰራው ፈረንሳይ አገር ነው ከኢትዮጵያ ጋር እንዲሰራ የታጨውም በፈረንሳዮች ። ፈረንሳይ የአያለ ዘመናት የኢትዮጵያ የልብ ወዳጅ ነች ። በኢጣሊያ ወረራ ወቅት ማይጨው ድረስ ከእኛ ጋር የዘመተው ፕሮፌሰር ጆን ሃዛዋይ ስፔንሰር አሁን በትውልድ አገሩ አሜሪካ አዛውንት ምሁር ሆኖ ይኖራል ። በዛሬ ዘመን ስፔንሰር ወደ ኢትዮጵያ ቢመጣ በተሰራው ስራ ከመደነቅ አልፎ በመገረም ይደነግጣል ብዬ አስባለሁ ።
ፋሺስት ኢጣሊያ ፋቼታ ኔራ የሚለውን የጣሊያንኛ መዝሙር እየዘመሩ በመጡ ወታደሮች ኢትዮጵያን ሲወርሩ ከፍተኛው ውጊያ የተደረገው በማይጨው ጦር ግንባር ነው ። በዚህ ወቅት የአገሪቱ ንጉስ ቀዳማዊ ሃይለስላሴ የኢትዮጵያ ጠቅላይ ጦር አዛዥ በመሆን ሰራዊታቸውን አሰድረው ወታደራዊ አመራር ሰጥተዋል ። ይሁንና በዚህ የጦር ግንባር ኢትዮጵያ ድል አልቀናትም ። እንደ የብዙ ታሪክ ተመራማሪዎችና የውትድርና ሳይንስ ኤክስፐርቶች ትንታኔ ኢትዮጵያ ድል ያልቀናት በሁለት ምክንያቶች ነው ።
ሰራዊቱ በሊግ ኦፍ ኔሽንስ የተከለከለ የመርዝ ጋዝ በጫኑ ተዋጊ ጀቶች በመደብደቡና በዚህም የትጥቅ ሃይል መዛባት በመከሰቱ እና ከውስጥ የፖለቲካ ችግሮች ጋር በተያያዘ በኢትዮጵያ ሰራዊት ውስጥ የወታደራዊ አመራር እንከን በመኖሩ ። የአምስት አመታት የነጻነት ተጋድሎ ከተደረገ በኋላ በ1933 አ.ም የፋሽስት ጦር በጀግኖች የኢትዮጵያ አርበኞች ተረግጦ ወጥቷል ። በዚህም ከሰባት መቶ ሺህ ዜጐች መስዋእትነትና ቁጥር ስፍር ከሌለው ሀብትና ንብረት ውድመት በኋላ በመጨረሻ ኢትዮጵያ አሸንፋለች ።
ኢትዮጵያውያን የነጻነት ተጋድሎ ታሪክ አጼ ቴዎድሮስ ከእንግሊዞች ጋር መቅደላ ላይ ሲዋጋ ራሱን ሰውቷል አጼ ዮሀንስ መተማ ላይ ከደርቡሽ ጋር ሲዋጉ ተሰውተዋል ። አጼ ሃይለስላሴ ከማይጨው ጦርነት በኋላ ወታደራዊና ዲፕሎማሲያዊ ድጋፍ ለማግኘትና የነጻነት ተጋድሎውን ለማጠናከር በሚል ከአገር ለመሰደድ ተገድደዋል ። በጅቡቲ አድርገው ከአገር ለመውጣት በባቡር ሲጓዙ በወቅቱ የሀረር አገረ ገዢ የነበሩት ፊታውራሪ ተክለ ሃዋርያት ተክለማርያም ቴዎድሮስና ዮሀንሰ በጦር ሜዳ በተሰውበት ምድር በሚል ንጉሱ ከአገር እንዳይወጡ በማከላከላቸው በስደት ጅቡቲ ለመኖርና ማዳጋስካር ለአስራ አንድ አመታት በገበሬነት ለማሳለፍ ተገደዋል ። አራት አመት በሩሲያ ወታደራዊ ሳይንስ የተማሩትን ፊታውራሪ ተክለ ሀዋሪያት ተክለ ማርያምን በመጨረሻ ከማዳጋስካር ገበሬነት ነጻ ያወጧቸው ልጃቸው አምባሳደር ግርማቸው ተክለ ሃዋርያት መሆናቸውን ፕሮፌሰር ሞልቨር የተባለ አውሮጳዊ ምሁር በተሰኘ መጽሀፉ ጽፎአል ።
ሞልቨር አክሎ እንደጻፈው ።
አጼ ሃይለ ስላሴ ከአገር ከወጡ በኋላ ኢትዮጵያ ዋና ከተማዋን ከአዲስ አበባ ወደ ኢሊባቦር ጐሬ ከተማ አዛውራለች እንጂ አልተሸነፈችም በሚል ለሀረር ገበሬዎች ሃምሳ ጋሻ መሬት የሰጡት ራስ እምሩ ጐሬ ላይ አዲስ የመንግስት መዋቅር አቋቁመዋል ለጥቂት ጊዜም ቢሆን ።

በልጅነት ስማቸው ተፈሪ መኮንን በንጉስ ስማቸው ግርማዊ ቀዳማዊ ሃይለስላሴ በፈረስ ስማቸው አባ ጠቅል የአፍሪቃ አንድነት ድርጅትን በመመስረት በተጫወቱት ሚና ለአፍሪቃና ለህዝቦቿ ታላቅ መሪ ናቸው ። ከታዋቂዎቹ የአፍሪቃ መሪዎች ከጋናው ንዋሚ ንኩሩማህ ከታንዛኒያው ጁሊየስ ኔሬሬ ከኬንያው ጆሞ ኬንያታ ከዛምቢያው ኬኔት ካውንዳ እና ከሌሎች አፍሪቃዊ መራሄ መንግስታት ጋር የአፍሪቃ መንግስታትን ህብረት በመፍጠር ጉልህ ሚና ተጫውተዋል ። እንዲሁም ጥቁር አፍሪቃና አረብ አፍሪቃ ከአውሮጳ ቅኝ ገዢዎች ነጻ ለመውጣት የነጻነት ተጋድሎ ሲያደርጉ የተቻላቸውን ያህል ወታደራዊና ፖለቲካዊ ድጋፍ በማድረግ የራሳቸውንና የኢትዮጵያን ስም በአፍሪቃ ህዝቦችና መንግስታት ዘንድ አስከብረዋል ።
ቀዳማዊ ሃይለስላሴ በርካታ የውስጥ የፖለቲካ ችግሮች እንደነበሩባቸው መካድ አይቻልም ። ይሁንና ይሄም ሆኖ በአገሪቱ አያሌ የስልጣኔ ተቋማትን ተክለዋል ። በውስጥ የፖለቲካ ችግሮች ምክንያት በ1953 አ.ም በእነጄኔራል መንግስቱ ንዋይ ገርማሜ ንዋይና ጽጌ ዲቡ ያልተሳካ መፈንቅለ መንግስት በተደረገባቸው ጊዜ ከመፈንቅለ መንግስቱ በኋላ ደራሲና ዲፕሎማት የአርበኞች መሪና ትልቅ የመንግስት ባለስልጣን ለህዝቡ ጥቅም የተለያዩ አዳዲስ አስተሳሰቦች ባለቤት የሆኑት የክብር ዶክተር ሀዲስ አለማየሁ ኢትዮጵያ የአንድ ብሄርና የአንድ ሃይማኖት አገር ሳትሆን የበርካታ ብሄር ብሄረሰባትና የብዙ ሃይማኖቶችና እምነቶች አገር ነች የሚል ደብዳቤ ግርማዊ ጽፈውላቸዋል ።
እነ መንግስቱ ንዋይ በመፈንቅለ መንግስቱ ለህዝቡ ያደረጉት ጥሪ ተነስ የሚል ነው ታሪክ ያለህ ሰው ተነሳ ሰውነትህን አትርሳ ባርነትህን ደምስሰው ነጻነትህን አድሰው ክብርህ መብትህ ሊጠበቅ ነው ደስታ ህይወትን ልታገኝ ነው ።
ይሁንና ሀዲስ በጻፉላቸው ደብዳቤም ሆነ በመፈንቅለ መንግስቱ ሙከራ ድንጋጤ ተነሳስተው ።
አዲስ አበባ ዩኒቨርሲቲ የከፈቱት የኢትዮጵያ አየር መንገድን ያቋቋሙትና ሌሎች በርካታ ኢትዮጵያን ከአፍሪቃ ቀደምት የሚያደርጉ ተግባራት ያከናወኑት ቀዳማዊ ሃይለስላሴ የወሰዱት መሰረታዊ እርምጃ ወይም ያመጡት ለውጥ የለም ። ቀዳማዊ ሃይለ ስላሴ ኢትዮጵያ በመላው አለም ፊት ያላትን እውቅናና ክብር የጨመሩም መሪ ናቸው ። የኢትዮጵያ ሰራዊት በኮንጐ እና በኮሪያ ሁለት አለም አቀፍ ግዳጆች የተወጣው በንጉሱ ዘመን ነው ። አንዳንድ ሩቅ አገሮች ኢትዮጵያን የሚያውቁትም ሆነ የሚያከብሩት በአበበ ቢቂላና በቀዳማዊ ሃይለስላሴ ዝና መነሻነት ነው ።
ቀዳማዊ ሃይለስላሴ በአገሪቱ በስማቸው የሽልማት ድርጅት ማቋቋማቸውና በተለያዩ ሙያዎች ችሎታዎችና ተሰጥኦዎች አኩሪ ተግባር ለፈጸሙ ኢትዮጵያውያን መሸለማቸው የመሪነት በጐ ግብር ነው ። እነ ባለ ቅኔ ሎሬት ጸጋዬ ገብረ መድህን ቀዌሳ የክብር ዶክተር የተሰጣቸው ደራሲ ከበደ ሚካኤል የቀዳማዊ ሃይለ ስላሴን ሽልማት ከተሸለሙት ኢትዮጵያውያን ታላላቆች መሃከል ይወሳሉ ።
ከዚህ በተጨማሪ ቀዳማዊ ሃይለ ስላሴ በራስ ተፈሪያንና በጃማይካውያን ዘንድ የአምልኮ ያህል ታላቅ ክብርና ስፍራ ያላቸው ኢትዮጵያዊ ንጉስ ናቸው ።
ራስ ተፈሪያንና ጃማይካውያን ሃይለ ስላሴን የሚያዩዋቸው ከአባታቸውና ከመሪያቸው በላይ አድርገው ነው ። ይሄ መነሻ ሆኖ ኢትዮጵያን እንደ አገራቸው የሚወዱትን ጃማይካውያን ከአገራቸው አምጥተው ሻሸመኔ አካባቢ ያሰፈሩ ቀዳማዊ ሃይለ ስላሴ ናቸው ።
በወጣትነታቸው ራስ ተፈሪ ይባሉ የነበሩት ቀዳማዊ ሃይለስላሴ በጃማይካውያንና በራስ ተፈሪያን ዘንድ ጃህ ራስ ተፈሪ ነው የሚባሉት ።
ግርማዊ ቀዳማዊ ሃይለ ስላሴ ንጉሰ ነገስት ዘኢትዮጵያ በኢትዮጵያ ታሪክ ውስጥ እጅግ የተከበሩና በአህጉር አቀፍና በአለም አቀፍ ሳይቀር በስመ ጥርነት የታወቁ ንጉስ ናቸው ። ይሁን እንጂ እንደ ንጉስነት ዘመናቸው ርዝማኔ የኢትዮጵያን ትክክለኛና እውነተኛ ሁለንተናዊ ተጨባጭ ሁኔታ በመረዳት ከነጸረ ኢትዮጵያዊ ግንዛቤ በመነጨ ሊሰሯቸው የሚችሉና የሚገቡ መሰረታዊ ተግባራት ነበሩ ይህንን ሊያደርግ የሚችል በኢትዮጵያ ፖለቲካዊና ሁለንተናዊ ሁኔታ አእምሮው የበራለት የሆነ መሪ ነው ። ንጉስ ከስልጣን ከወረደ ጸሀይ አትጠልቅም በሚባልበት አገር ላይ አንድ ሰው የመቶ ጋሻ መሬት ባለቤት ሆኖ መቶ ሺህ ኢትዮጵያውያን ኩርማን መሬት በሌላቸው ሁኔታ ቀዳማዊ ሃይለ ስላሴ ቢያንስ ከነጄኔራል መንግስቱ ንዋይ መፈንቅለ መንግስት በኋላ መንቃት ነበረባቸው ። እንዲህ መሆን በህዝቡ መብቶች ላይ የተፈጸሙ ስህተቶች እንዳይፈጸሙ ማድረግ ብቻ ሳይሆን የኖሩ ፖለቲካዊ ችግሮች ሰላማዊና ዲሞክራሲያዊ መፍትሄ አግኝተው የአገሪቱ የእድገትና የልማት ብርሃናዊ ጐዳና እንዲከፈት ያደርጋል ። አባባ ጃንሆይ ይሄንን ቢያደርጉ ኋላ ላይ እኛ ለመስራት የተገደድናቸውን አገራዊ ተግባራት ለመስራት ባልተገደድን በዚህ ፋንታ ከዚህ በበለጠ ፍጥነትና ልቀት በገሰገስን ነበር ።
ልጅ እያሱ በጥቂት ጊዜ የስልጣን ዘመናቸው ከህዝቡ አእምሮና ልብ ላይ የነቀሏቸው የኖሩ ሰንኮፎች አሉ ። በሰው ልጆች ታሪክ ውስጥ ታላላቅ ከምላቸው የአለማችን መሪዎች ጐራ የምመድበው አጼ ቴዎድሮስ ከኢትዮጵያ ሁለንተና ላይ የነቃቀላቸው ፖለቲካዊ ኑባሬዎች አሉ ።
የመሳፍንት ዘመንን ማስወገድ ባርነትና ባሪያ ፈንጋይነትን ማገድ በብሄር ይሁን በሃይማኖት በጾታ ይሁን በማህበረሰብ ክፍል ምክንያት የሚደረግ አድልኦና የሚፈጸም ግፍና በደልን ማክተም ከአክሱም ስርወመንግስት በኋላ ለመጀመሪያ ጊዜ በደሞዝ የሚተዳደር መደበኛ ሰራዊት ማቋቋም እና የመሳሰሉት ።
አጼ ዮሀንስን አጼ ምኒልክን ራስ መሸሻ ቴዎድሮስን ያስተማዥው ቴዎድሮስ ነው ። ተማሪዎቹ ሲመረቁ ዮሀንስ ባላንባራስ ምኒልክ እና መሸሻ ደጃዝማች ሆነው ተሾሙ ።



