የአእምሮ ጉዳይ መጽሀፍ ገበያ ላይ ዋለ ።
በደራሲ ወንድሙ ነጋሽ የተጻፈው የአእምሮ ጉዳይ የተሰኘ መጽሃፍ ሰሞኑን ለንባብ በቃ ። አእምሯችን የማናውቀው ፕላኔት ነው የሚለው መጽሃፉ ስለ አእምሮ ህመምና ማህበረሰቡ ለአእምሮ ህመምተኞች ስላለው አመለካከት ለአእምሮ መታወክ መንስኤ ስለሚሆኑ ጉዳዮችና መፍትሄዎቻቸው የሚዳሰስስ ነው ። በ192 ገጾች የተቀነበበው መጽሀፉ በ39 ብር ከ60 ለገበያ የቀረበ ሲሆን የመጽሀፉ ሽያጭ ገቢ በአእምሮ ህመም ለሚሰቃዩ ወገኖች ለሚቋቋመው ድርጅት መርጃ ይሆናል ተብሏል ። ደራሲው ከዚህ ቀደም የአእምሮ አስተዳደር ሞዴል እና ፍቅር ምንድን ነው የሚሉ መጻህፍትን ለአንባቢያን ማድረሳቸው ይታወቃል ።


