ዘ ቦርን ሌጋሲ በአዲስ ተዋናይ ተሳክቶለታል ።
በዋርነር ብሮስ 125 ሚሊዮን ዶላር በጀት ወጥቶበት የተሰራው ዘ ቦርን ሌጋሲ ከ ዘ ዳርክ ናይት ራይዝስ የሰሜን አሜሪካ ገበያን መንጠቁ ከፍተኛ ተወዳጅነት በማትረፉ ሊሆን ይችላል ተብሏል ። ለእይታ ከበቃ ሶስት ሳምንት ያለፈው ዘ ዳርክ ናይት ራይዝስ በሰሜን አሜሪካ ገበያ አራት መቶ ሚሊዮን ዶላር በመላው አለም ደግሞ ስምንት መቶ ሚሊዮን ዶላር እንዳስገባ ታውቋል ። ዋርነር ብሮስ ቀጣይ የቦርን ፊልሞችን በጄረሚ ሬነር ተዋናይነት ኤ ቦርን ኢዝ ሪስታርትድ እና ቦርን ቱቢ ባድ በሚሉ ርእሶች ለመስራት ይፈልጋል ።

በሌላ ዜና ማርቭል ስቱዲዮስ የ ዘ አቬንጀርስ ፊልምን የመጀመርያ ክፍል ለመስራት እና ለማስተዋወቅ 320 ሚሊዮን ዶላር ወጭ አድርጐ ገቢው በአለም ዙርያ ከ1.5 ቢሊዮን ዶላር በላይ በመድረሱ ተከታዩን ፊልም ለመስራት እንዳነሳሳው ተገለጸ ። የ ዘ አቬንጀርስ ፊልም በቦክስ ኦፊስ የገቢ ደረጃ ታሪክ 3ኛ ደረጃ ላይ እንደተቀመጠ ታውቋል ። የፊልሙ ዲያሬክተርና ደራሲ ጆስ ዌደን ሁለተኛውን የ ዘ አቬንጀርስ ፊልም ለመስራት ጭብጡን እንደጠነሰሰ የገለጸው የኮንታክት ሚውዚክ ዘገባ ሲሆን ከሁለት አመት በኋላ ለእይታ እንደሚያበቃው መግለጹንም አውስቷል ። ፊልሙን በሚቀጥለው አመት ላለመልቀቅ ማርቭል ስቱዲዮ የተገደደው በ ዘ አቬንጀርስ ላይ የሚሰሩ ሱፕር ሂሮዎች በራሳቸው ፊልሞች ስራ በመጠመዳቸው ነው ተብሏል ።


