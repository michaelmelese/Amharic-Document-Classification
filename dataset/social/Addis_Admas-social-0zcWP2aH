ጣቢያውን የማይመጥን ፕሮግራም !
የቴሌቪዥን ስርጭቶች የሚተላለፉበት አንዱ መንገድ በጠፈር ላይ የሚገኙ ሳተላይቶችን በመጠቀም ነው ። በዚህ መንገድ ለኢትዮጵውያን እንደ አማራጭ ሆኖ የቀረበ የቴሌቪዢን ጣቢያ ነው ኢቢኤስ ። ጣቢያው ከተመሰረተ ጀምሮ አስተማሪና አዝናኝ ፕሮግራሞችን በማቅረብ ከአማራጭም በላይ ለመሆን ችሏል ። ለዚህም ምስክሩ በአጭር ጊዜ ውስጥ ከፍተኛ ተቀባይነትን ማግኘቱ ነው ።
በቅርቡ በጀመረውና ምንም ኢትዮጵያዊ መልክ በሌለው ከውጭ በተቀዳ ፕሮግራሙ ምክንያት ግን ለትችት ተጋልጧል ። በግል ምልከታዬ ይህ ፕሮግራም ኢቢኤስን የሚመጥን አይደለም ። እስቲ ፕሮግራሙ ለኔ የሰጠኝን ስሜት ላጋራችሁ ። ቅዳሜ ህዳር 27 ቀን 2006 አ.ም 12 00 የተጀመረውና 35 ደቂቃ የወሰደው ሙሉ ፕሮግራም የሚከተለውን ይመስላል ።
ፕሮግራሙ ሲጀምር አንድ የ17 አመት ልጃገረድ ።
ከዚያም በሚያምረው የመኖሪያ አካባቢያቸው ለመዝናኛ ተብሎ በተከለለው ስፍራ ውስጥ ለምለም ሳር ላይ ከጓደኞቿ ጋር ሩጫ ሲወዳደሩ በጀርባቸው ሲንደባለሉና የቅርጫት ስ ሲጫወቱ ይቆዩና ተመልሰው በመጡበት መኪና ወደ ቤታቸው ይሄዳሉ ።
ወደ ቤታቸው ከገቡም በኋላ ተጣጥበው ለልደቷ ቁሳቁሶች ለመግዛት ተሰባስበው በመኪናቸው ይወጣሉ ። ከዚያም በመሃል ከተማ ከሚገኙት ስመ ገናና ውድ ሱቆች ውስጥ ይገቡና እንን ከኪስ አውጥቶ ለመክፈል ለማሰብ እን በሚከብድ ዋጋ የሚፈልጉትን ገዝተው ይመለሳሉ ።
በመቀጠል ያቺ የታደለች ባለልደት ከጓደኛዋ ጋር ሆና ወደ ውበት ሳሎን በማምራት ይህ ቀረሽ በማይባል ደረጃ ትዋብና መጥቶ የሚወስዳትን መኪና ትጠባበቃለች ። መኪናው ሲያዩት ያምራል ዋጋው ግን ያስፈራል ! በሚሊዮን ብር የሚገመት ነው በተባለለት በዚህ መኪና በግራና በቀኝ በጥቋቁር ሞተር ሳይክሎች በመታጀብ ወደተዘጋጀላት የልደት አዳራሽ ትከንፋለች ። ባለሚሊዮን ብሩ መኪና መንገዱን ዚግዛግ እየመታ የጐን መብራቶቹን ብልጭ ድርግም እያደረገ በጥሩምባው ከተማውን እየበጠበጠ ከአዳራሹ ደረሰ ። ለልደቷ የተጋበዙ ጓደኞቿ በራፍ ላይ ተኮልኩለው ጠበቋት ። ገና ያለችበትን መኪና ሲመለከቱ አካባቢውን በጩኸት ደባለቁት ። አጠገባቸው እንደደረሰች የመኪናው በር ተከፍቶላት በቄንጥ ወረደችና ወደ አዳራሹ ዘለቀች ።

አዳራሹ በእንግዶቿ ተሞልቷል ወደ አዳራሹ እንደተገባ በስተቀኝ በኩል መጠነኛ መድረክ ተዘጋጅቷል ።
አጋፋሪም ተመድቦለታል በፈረንጅ ቡዳ የተበላ ይመስል አንድም የአማርኛ ቃል ሳይተነፍስ ነው ፕሮግራሙን የመራው ። ለነገሩ ማን ያውቃል ? አማርኛ ከተናገርክ ወዮልህ ! ተብሎም ሊሆን ይችላል ። ሌላው አስገራሚው ነገር ደግሞ አንድም የኢትዮጵያ ሙዚቃና ውዝዋዜ ሳይታይ ነው ዝግጅቱ የተጠናቀቀው ።
ከዚህ በኋላ በአይነቱ ልዩ የሆነ ኬክ ቀርቦ ባለ ልደቷ ቆረሰች ርችቶች ተለኮሱ ጩኸት በረከተ ኬክ ተወራወሩ ፊታቸውን ተለቀለቁት ። በመጨረሻም ባለ ልደቷ ወደ መድረኩ በመውጣት ጋብዛቸው ሳያሳፍሯት ለመጡ ጓደኞቿ ምስጋና አቅርባ ቀሪው ጊዜ ያማረ እንዲሆን ተመኝታ ወረደች ። የልደት በአሉ እዚህ ጋ ይጠናቀቅና ከአንድ ጓደኛዋ ጋር በመሆን አረጋውያንን ስትጐበኝ ተመለከትን ።
እንግዲህ ይህ ነው ማለት ። አንድም ኢትዮጵያዊ መልክ የሌለው ፕሮግራም እንዴት ለኢትዮጵያውያን አማራጭ ተብሎ በተመሰረተ የቴሌቪዥን ጣቢያ እንዲቀርብ ይደረጋል ? በእኔ አስተያየት ፕሮግራሙ መልካምነቱ ለተመሰከረለት ጣቢያ የማይመጥን የህብረተሰቡን የኑሮ ደረጃ ባህልና ወግም ከግንዛቤ ውስጥ ያላስገባ ነው ።
ከእኛ ይልቅ ለውጭዎቹ ይበልጥ የሚቀርብም ነው ። እንደሚመስለኝ ባህል ወግ ልማዴን ትቼ ካልጠፋሁ እያለ ያስቸገረውን ወጣት ወደ ቀድሞ ክብሩ መመለስ ባይቻል እን ባለበት ተረጋግቶ እንዲቆም ማድረግ የሁላችንም ሃላፊነት ነው ። መልካም ሳምንት !


