አምባገነንነት እንደ ፖሊዮ ከምድረገጽ መጥፋት አለበት !
ባለፈው ሳምንት ቡርኪናፋሶን ለ27 አመታት እንደ ግል ንብረታቸው ሲያዙባት የከረሙት የአገሪቱ ፕሬዚዳንት ብሌስ ኮምፓዎሬ የስልጣን ዘመናቸውን ለማራዘም ሲሉ ህገመንግስቱን ለማሻሻል ያደረጉት አመጽና ተቃውሞን በሃይል ለመመከትና ለማፈን ሁሌም ታማኝና አስተማማኝ ወታደራዊ ሃይል ከጐናቸው አይጠፋም ። የስልጣን ገመዳቸው ተበጠስ ያለው ጊዜ ግን ወታደሩም ፊቱን ያዞርባቸዋል ። በአምባገነኖቹ የአፍሪካ መሪዎች በእነ ጋዳፊ ሁስኒ ሙባረክ አይተነዋል ።
የአምባገነን መሪዎችን ባህሪና ነገረ ስራ እንደ አዲስ ለመፈተሽ ያነሳሱኝ ።
እናላችሁ ዛሬ የጥቂት አምባገነን መሪዎችን እንግዳ ባህርያት አብረን እየቃኘን እንደመም ። እናንተ ስልጣን እንዲህ ያሳብዳል ? ስልጣን እንዲህ ያቃዣል ? ስልጣን እንዲህ ያስዋሻል ? ስልጣን እንዲህ ያስቀላምዳል ? በሉ አብረን አጃኢብ እንበል ።
ራሳቸውን የእድሜ ልክ ፕሬዚዳንት ብለው በመሰየም የሚታወቁት የሃይቲው የቀድሞ አምባገን መሪ እናላችሁ የሃይቲው አምባገነንም ቢፈሩና ቢጠራጠሩ አይፈረድባቸውም ። አንደኛ የፈጸሙትን ግፍና ጭካኔ ያውቁታል ። ሁለተኛ ስልጣን አንዴ ከእጅ ከወጣ አይመለስም ።
ዱቫሊየር ለስልጣናቸው ስጋት የመሰሏቸውን ሁሉ አንድ በአንድ አስወግደዋል ። የሲቪል ማህበረሰብ ድርጅቶችን ።
አንዴ የሃይቲ የፓርላማ ቡድን መሪ የነበሩ ክሊመንት ባርቦት የተባሉ የፖለቲካ ተቀናቃኛቸው የመፈንቅለ መንግስት ሙከራ አድርገውባቸው ተሰውረው ነበር ። ፕሬዚዳንቱ እኚህ ህገመንግስት በሃይል ለመናድ የሞከሩ ተቀናቃኝ ከተሸሸጉበት ተይዘው እንዲመጡላቸው ለፖሊስ ትእዛዝ ያስተላልፋሉ ። ሆኖም ፖሊስ አስሼ አስሼ አጣኋቸው ይላቸዋል ። ይሄኔ ዱቫሊየ ምን ቢሉ ጥሩ ነው ? ባርቦት ራሱን ወደ ጥቁር ውሻ ቀይሮ ነው አሉና አረፉት ። ከዚያም በሃይቲ የሚገኙ ጥቁር ውሻዎች በሙሉ እንዲገደሉ አዘዙ የማታ ማታ ግን የተሰወሩት ባርቦት ተገኙ ። እሳቸውንም አልማሯቸውም ። የሞት ቅጣት ፈረዱባቸው ። ጭንቅላታቸውን ቆርጠውም ለሚያምኑበት ባእድ መንፈስ እንዳስቀመጡለት ይነገራል ።
አንድ ጊዜ ምን እንደታያቸው አይታወቅም ። ምርጫ ይካሄድ አሉ ነጻ ምርጫ ። 100 ፐርሰንት ድምጽ አግኝተው አሸነፉ አምልጠዋል ። በመጨረሻም የተወሰነ ጊዜ ታመው እ.ኤ.አ በ1971 አ.ም ሞቱ ። ህዝቡ እሳቸውን ቢገላገልም የስልጣን መንበሩን የተረከበው ልጃቸው ነበር ።
ወደ አፍሪካ ስንመጣ የቀድሞውን የኡጋንዳ አምባገነን መሪ ኢዲ አሚንን ራሳቸውን የህይወት ዘመን ፕሬዚዳንት የታላቋ ብሪታኒያ ግዛት አስገባሪ የስኮትላንድ የመጨረሻው ንጉስ እያሉ የሚጠሩት ኢዲ አሚን ፊልድ ማርሻል የተባለውን የመጨረሻ ከፍተኛ ወታደራዊ ማእረግ ለራሳቸው የሸለሙ እብሪተኛ መሪ ነበሩ ።
የኢዲ አሚን አስገራሚና ቅጥ አምባሩ የጠፋ ባህርይ ተዘርዝሮ አያልቅም ። የአንድ ታዋቂና ሃብታም እስያዊ ቤተሰብ ልጅ የሆነች ኮረዳን ለትዳር ጠይቀው አዎንታዊ ምላሽ ያላገኙት አሚን የአጸፋ እርምጃቸው አስደንጋጭ ነበር ። በኡጋንዳ የሚኖሩ እስያዊያንን በሙሉ ከአገሪቱ አባረሩ ።
ኢዲ አሚን ዋና ፉክክራቸው ከእንግሊዟ ንግስት ኤልዛቤት ጋር ነበር ።
አምባገነኑ መሪ ዋና ዋና የፖለቲካ ተቀናቃኞቻቸውን አድራሻ በማጥፋት የሚደርስባቸው አልነበረም ። ለኢዲ አሚን ቀላል ነበር ። የእሳቸው ነገር በዚህ ብቻ አያበቃም ። የሰው ስጋ ይበሉ ነበር ይባላል ። ተቀናቃኞቻቸውን ካስገደሉ ወይም ከገደሉ በኋላ አንድም ራሳቸው ይበሏቸዋል አሊያም ደሞ ለለማዳ አዞዎቻቸው ቀለብ ያደርጓቸዋል ይባል ነበር ። ይሄ በሁነኛ ማስረጃ ባይረጋገጥም በአንድ ወቅት አማካሪያቸውን ከእራት በፊት ጠርተው ያንተን ልብ እፈልገዋለሁ ልጆችህንም ልበላቸው እሻለሁ በማለት ክው እንዳደረጉት ተዘግቧል ።
አሚን ከአምስት በላይ ሚስቶች የነበራቸው ሲሆን ።
እ.ኤ.አ ከ1940-2006 አ.ም የቱርክሜኒስታን ፕሬዚዳንት የነበሩት ሳፓርሙራት ኒያዞቭ ደግሞ በህዝባቸው ውስጥ የራሳቸውን አምልኮተ-ስብእና በመገንባት ወደርየለሽ ነበሩ ። 15 ሜ ቁመት ያለው የወርቅ-ቅብ ሃውልታቸውን በቁማቸው ያሰሩ እብሪተኛ መሪ ናቸው ። ሃውልታቸው ሁልጊዜ ፊቱ ወደ ጸሀይ አቅጣጫ እንዲሆን ታስቦ የሚሽከረከር ሆኖ ነበር የተሰራው ።
ፎቶአቸውን በየግንቡና በየህንጻው ላይ ማየት የሚያስገርም አልነበረም ። በአገሪቱ የገንዘብ ኖቶች ላይ ሳይቀር ምስላቸው ነበረ ። አብዛኛው ህዝብ በድህነት ሲዳክር በነበረበት በዚያ ዘመን ኒያዞቭ በበረሃነቷ በምትታወቀው ቱርክሜኒስታን እምብርት ላይ ግዙፍ የበረዶ ቤተመንግስት ያሳነጹ አምባገነን ነበሩ ። አምባገነኖች አንድ ናቸው አልተባባልንም !
ሰውየው እልም ባለ በረሃ ላይ ሰው ሰራሽ ሃይቅ እንዲገነባላቸውም ትእዛዝ ሰጥተው ነበር ይሰራ አይሰራ ባይገለጽም ። እኚህ አምባገነን እንደ ሌሎች አምባገነኖች ሁሉ ስልጣን በያዙ ማግስት የመጀመሪያ ስራቸው ያደረጉት የመንገዶችን ህንጻዎችን ከተሞችን ፓርኮችን ወዘተ ስያሜዎች መቀየር ነበር ሌላው ቀርቶ ወይም ዳቦ ን እንን አልተውም ። በእናታቸው ስም ሰይመውታል ።
አምባገነኑ የቱርክሜኒስታን የቀድሞ መሪ ይበልጥ የሚታወቁት ግን በደነገጓቸው አስገራሚ ህጐች ነው ። በነገራችሁ ላይ እ.ኤ.አ በ1997 አ.ም ሲጋራ ማጨስ ማቆማቸውን ተከትሎ ሚኒስትሮቻቸው በሙሉ እንደሳቸው ማጨስ እንዲያቆሙ ጥብቅ ትእዛዝ ሰጥተው ነበር ። እንደ ሳዳም ሁሴንና ጋዳፊ ሁሉ እሳቸውም መጽሃፍ ጽፈዋል ። ፕሬዚዳንቱ የደነገጓቸውን ህጐች ረሳናቸው እኮ ። ወንዶች ጸጉርና ጺም እንዳያስረዝሙ እገዳ ተጥሎባቸው ነበር ። ለቲቪ ዜና አቅራቢዎች ሜክአፕና የወርቅ ጥርስ አይፈቀድም ይላል ህጋቸው ።
አምባገነኑ የቱርክሜኒስታን የቀድሞ ፕሬዚዳንት የፈረስ አፍቃሪ ነበሩ ። ይሄን ፍቅራቸውን ለመወጣትም በ20 ሚ.ዶላር የፈረስ መዝናኛ ማእከል ያስገነቡ ሲሆን ማእከሉ የመዋኛ ገንዳ የአየር ማቀዝቀዣና የህክምና አገልግሎቶች የተሟሉለት ነበር ።
እኔ ሳስበው ግን አምባገንነት የአገዛዝ ስርአት ወይም የግለሰቦች ባህርይ ።


