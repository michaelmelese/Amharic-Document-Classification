ጠ/ሚኒስትሩ ቀላል ተናገሩ !
የመንግስት ባለስልጣናት ኔትዎርካችሁን በደንብ ቁረጡ ተባሉ !
በቀን 2 ሚ ብር የሚያንቀሳቅሱ ደላሎች አፍርተናል !
ደላሎች የመንግስት ባለስልጣናት የብእር ስም ቢሆንስ ?

ሰሞኑን በኢቢሲ ከፍተኛ የመንግስት አመራሮች አንድ ልማታዊ ምክር ብለግሰው ደስ ይለኛል ። ጣቢያው እንደ ሰሞኑ ለየት ያለ የመንግስት ባለስልጣናት ውይይት ሲኖር ብቻ ሳይሆን በአዘቦቱም ቀን ተመልካች ያገኝ ዘንድ የህዝብ አመኔታ መፍጠር አለበት ። ጠ/ሚኒስትሩ በሰሞኑ ውይይት የመልካም አስተዳደር ።
ችግሮችን ለመፍታት በህዝብ ዘንድ አመኔታ የሚፈጥር እንቅስቃሴ መጀመር የግድ ነው እንዳሉት ማለት ነው ።
እኔ የምለው ግን ከመንግስት ባለስልጣናት ስንት ፐርሰንቱ ኢቢሲን እንደሚያይ የተደረገ ጥናት አለ እንዴ ?
የመንግስት ከፍተኛ አመራሮች ባደረጉት ውይይት ላይ የጀመርነውን ወግ አልጨረስንም ።
እንዲህ ይላል የገቢዎችና ጉምሩክ ከፍተኛ ኦዲተርና ኦፊሰሮች በከባድ የሙስና ወንጀል ተከሰሱ ዘገባው እንደሚለው የኢትዮጵያ ገቢዎችና ጉምሩክ ባለስልጣን የመርካቶ ቁጥር ሁለት ቅርንጫፍ ከፍተኛ ኦዲተርና ሶስት ኦፊሰሮች ጉቦ በመቀበል ከባድ የሙስና ወንጀል ባለፈው ሰኞ ተከሰዋል ። ተከሳሾቹ የግል ተበዳይ አቶ ዮሀንስ ጥጋቡ የተባሉትን በጨርቃጨርቅ ንግድ የተሰማሩ ነጋዴ ግዢና ሽያጭ አልተጣጣመም በቆጠራ ።
የሚፈጠረውን ጉድለት ባላንስ እናደርግልዎታለን ! በማለት ሁለት ሚሊዮን ብር ጉቦ መጠየቃቸውን የፌደራል ስነ ምግባርና ጸረ ሙስና ኮሚሽን በፌዴራል ከፍተኛ ፍ/ቤት የመሰረተው ክስ ያስረዳል ። ሆኖም የግል ተበዳዩ የተጠየቁትን ገንዘብ ለመስጠት ሳይስማሙ ይቀራሉ ። በመጨረሻ ግን ተከሳሾች የግል ተበዳዩን በማስጨነቅና ሰነዱን ሲመረምሩ 12 ሚሊዮን ብር የሚደርስ ከፍተኛ እዳ እንደሚመጣባቸው ማወቃቸውን በመንገር በተለያዩ ቀናት ተከሳሾች ከተበዳይ 1.2 ሚሊዮን ብር መቀበላቸውን ክሱ ያስረዳል ።
ለማንኛውም ግን እንደ አንጋፋው ደራሲ አጉቾ ተረፈ የአጭር ልብወለድ ዋና ገጸ ባህሪ እያስመዘገብኩ ነው ብያለሁ ።
አሁን ወደ አቋረጥነው ወግ ልመልሳችሁ ። እናላችሁ በዚህ የሰሞኑ የከፍተኛ አመራር ውይይት ላይ በጣም የገረመኝ አንድ ነጥብ ምን መሰላችሁ ? የደላሎች ጉዳይ ! በቀን 2 ሚሊዮን ብር የሚያንቀሳቅሱ ደላሎች የክልል ሃላፊዎችን ከፌደራል ባለስልጣናት ጋር በስልክ የሚያገናኙ ደላሎች በስርአቱ ውስጥ የነገሰው የደላላ ተጽእኖ ወዘተ እኔ ግን አንድ ነገር ልቤ ጠረጠረ ።
መሰላችሁ ደላሎች የሚለው የባለስልጣናትና የመንግስት ሃላፊዎች የብእር ስም ቢሆንስ ? ይሄን ሁሉ ብዬም ግን አንድ ወሳኝ ጥያቄ ልሰንዝር ። እነዚህን ደላሎች ።
ማን ነው የፈጠራቸው ? እነዚህን ደላሎች ማን ነው ተጽእኖ ፈጣሪ ያደረጋቸው ? እነዚህን ደላሎች ማነው ጉልበት የሰጣቸው ? እኛ በመተማመን ነው እየሰራን ።
መሬት ላይ ያሉት ነገሮች እኛ እንደምናስባቸው አይደሉም ። አመለካከት እስኪቀየር ስርአት ሳንዘረጋ የምንጠባበቅ ከሆነ እንበላለን ብለዋል ።
በፖሊሲ ጥናትና ምርምር ማእከል የኮሙዩኒኬሽንና መረጃ አስተዳደር ዳይሬክተር አቶ ሴኮቱሬ ጌታቸው በበኩላቸው ጥናቱ የችግሩን ጥልቀት መቶ በመቶ ይገልጻል የሚል እምነት የለኝም በመሬት ላይ ያለው ችግር የከፋ ነው ። ህዝቡ የሚሰማው አካል እንደሌለ ነው የሚገልጸው ። ሰብስበው ቢያናግሩንም መፍትሄ የለም ነው የሚለው ሲሉ በትግራይ ክልል ተዘዋውረው የተገነዘቡትን አቅርበዋል ።
የፐብሊክ ሰርቪስና የሰው ሃብት ልማት ሚኒስትሯ ወ/ሮ አስቴር ማሞ ግን ከወትሮው የተለየ ሃሳብ አልሰነዘሩም ። መሬት ላይ ያለውና የተጠቀሰው ችግር ስፋት አሳሳቢ ቢሆንም ከገዢው ፓርቲና ከመንግስት አቅም በላይ የሆነ ችግር አይደለም ብለዋል ። መሬት ላይ ያለው እውነታ ግን እሳቸው እንደሚሉት አይመስልም !
በመልካም አስተዳደር ችግሮች ዙሪያ በተደረገው ጥናት መነሻነት የተካሄደውን የከፍተኛ አመራሮች ውይይት ከወትሮው ፍጹም በተለየ ቆፍጣናነትና ቁርጠኝነት ሲመሩ የታዩት ጠ/ሚኒስትር ሃይለማርያም ደሳለኝ በእርግጥም ብዙዎች እንደታዘቡት የኢህአዴግ ዋና አቅጣጫ ቀያሽነታቸውንና የአገሪቱ መሪነታቸውን አድምቀውና አስረግጠው አሳይተዋል ።
የመልካም አስተዳደር ችግርን ለመቅረፍ በስርአት ግንባታ ላይ ማተኮር እንደሚገባ አስተያየት ለሰነዘሩ ባለስልጣናት የማያወላዳ ምላሽ ነው የሰጡት እንደ አዲስ የምንፈጥረው ነገር የለም ። ምርጥ የመሬት ሪፎርም አዘጋጅተን በኢንፎርሜሽን ቴክኖሎጂ የተደገፈ ስርአት ገንብተናል ። የያዝነውን ፕሮግራም ተግባራዊ ሳናደርግ ነው እንዴ ወደ ሌላ ስርአት የምንሸጋገረው ? ብለዋል ጠ/ሚኒስትሩ ።
በተለይ በውይይቱ መዝጊያ ላይ ጠ/ሚኒስትሩ ድፍረትና እርግጠኝነት በተሞላበት መልኩ የተነፈሱት ነገር እንንስ ባለስልጣናቱን የቴሌቪዥን ተመልካቹንም በድንጋጤ አፍ ያስያዘ ነበር ። እውነት ግን ጠ/ሚኒስትሩ ይሄን ያህል ምን ቢሉ ነው የብዙዎችን ትኩረት የሳበው ?
እዚህ አገር ያለ ከባድ ፈተና እዚህ እናወራለን እንጂ ከወጣን በኋላ የተለያየ የራሳችን ኔትዎርክ እንዳይነካብን እንከላከላለን ። ይሄ አንድ ትልቁ በሽታ ነው ። ስለዚህ መቁረጥ ከሆነ በደንብ መቁረጥ ነው የሚያስፈልገን ።
የእኛ ነው የምንለውን ሰው ለመደበቅና ለመሸፈን ብቻ የምንሄድ ከሆነ ለውጡ አይሰራም ። በብሄር በአብሮ አደግነት በተለያየ ጥቅም ትስስር የምንሰራና የምንከላከል ከሆነ አይሰራም ። መፍትሄው የሚመሰረተው በከፍተኛ አመራሩ ቁመና ነው ። ይህን ለመለወጥ ትክክለኛ የህዝብ ተሳትፎ ላይ ሊሰራ ይገባል ብለዋል ጠ/ሚኒስትሩ ። ከምሬ ነው የምላችሁ ጠ/ሚኒስትሩ የአመቱን ምርጥ ንግግር ነው ያደረጉት ። አሁን የሚቀረው ንግግሩን ወደ ስራ መቀየር ብቻ ።


