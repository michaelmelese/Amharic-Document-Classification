ወደፊት መሄዱ ይቀራል እንጂ ወደኋላማ አንመለስም !
የኔትዎርክ አለመኖር ከጉድ አወጣኝ ።
እድሜና ጤንነት ያልበገረው የስልጣን ፍቅር ።
የዚምቧቡዌው ፕሬዚዳንት የ89 አመቱ ሮበርት ሙጋቤ ዛሬም ስልጣንን የሙጥኝ ማለታቸው አይገርማችሁም ? ባለፈው መጋቢት ወር የአገሪቱ ፕሬዚዳንት የስልጣን ዘመን በሁለት ዙር የተገደበ ቢሆንም ህጉ ወደ ኋላ ተመልሶ ስለማይሰራ ሙጋቤን አሁንስ በቃዎት ለማለት አለመቻሉን ምንጮች ጠቁመዋል ። እናም በዘንድሮው ምርጫ መወዳደር ብቻም ሳይሆን ምርጫውን እንዳሸነፉ ከፓርቲያቸው የወጡ መረጃዎች ይጠቁማሉ ።
ተፎካካሪው ፓርቲ ሙቭመንት ፎር ዲሞክራቲክ ቼንጅ በበኩሉ ምርጫው መጭበርበሩንና ውጤቱ ፈጽሞ ተቀባይነት እንደሌለው አስታውቋል ትልቅ ቧልት ነው በማለት ። የምርጫ ታዛቢዎች በሰጡት አስተያየት ደግሞ አንድ ሚሊዮን የሚደርሱ ዚምባቡዌያውያን እንዳይመርጡ የሙጋቤ ፓርቲ ጫና ማድረጉን ገልጸዋል ። ድሉ የእኛ ነው ለማለት የተጣደፈው የሙጋቤ ፓርቲ ምርጫው ነጻ ፍትሃዊና ተአማኒ ነበር ብሏል ።
አንድ ጐልማሳ ባለትዳር ነው አሉ ። ምሽቱን ሲጠጣ ይቆይና ወደ ቤቱ እየሄደ ሳለ ምን እንዳሳሰበው አይታወቅም የድሮ ፍቅረኛው ድንገት ትዝ አለችው ። በነገራችሁ ላይ ይሄ ለውሃና ለመብራት አይሰራም ። ለምን መሰላችሁ ? እስካሁን በውሃ ወይም በመብራት አለመኖር ከጉድ ዳንኩኝ ያለ አልሰማንማ !
እኔ የምላችሁ የኦሮምያ ውሃና ኮንስትራክሽን ጽ/ቤት ሃላፊዎች በሙስና ተጠርጥረው መያዛቸውን ተከትሎ የጠፋችው ውሃ እንደቀልድ እኮ ሳምንት አለፋት ።
በነገራችሁ ላይ አዲሱ የጠ/ሚኒስትር ሃይለማርያም ደሳለኝ መንግስት በ መንግስት ሌቦች እና በ ግል ሌቦች ላይ እየወሰደ ያለው ቁርጠኛ እርምጃ ምስጋና ሊቸረው ይገባል ። ራሳቸው ጠ/ሚኒስትሩም ቢሆኑ ሙስናን የደፈሩ መሪ ብንላቸው የሚበዛባቸው አይመስለኝም ። እስቲ አስቡት በኢህአዴግ የሁለት አስርት አመታት የስልጣን ዘመን በዘንድሮ መጠን ሞሳኝ የመንግስት ባለስልጣኖች ተይዘው ለፍርድ የቀረቡበት ጊዜ እኮ የለም ። እኔ እንደውም አሁን አሁን እያሳሰበኝ የመጣው ምን መሰላችሁ ? ሙሰኞችን እያደኑ መያዙ ራሱ የሙሉ ጊዜ ስራ መሆኑ ነው ። ወደፊት ግን ገዢው ፓርቲ ኢህአዴግ በአባላት ምልመላውም ሆነ በአሿሿሙ ላይ ልዩ ጥንቃቄ ማድረግ የሚገባው ይመስለኛል ።
እኔ የምላችሁ በአዲሱ የጠ/ሚኒስትር ሃይለማርያም ደሳለኝ መንግስት ያየናቸውን ሌሎች አበረታች ለውጦች መግለጽ ተገቢ አይደለም እንዴ ?
እኔ የምላችሁ ግን የመንግስት ሰራተኞች በግድ ኢህአዴግ ሁኑ ያለዚያ የደሞዝ እድገትም ሆነ ሹመት አታገኙም ይባላሉ እንዴ ? እርግጠኛ ነኝ ኢህአዴግ ምን የዋህ ቢሆን ይሄን አያደርገውም ብዬ አምናለሁ ካደረገው ግን ራሱን ለውድቀት እያዘጋጀ ነው ማለት ነው ።
