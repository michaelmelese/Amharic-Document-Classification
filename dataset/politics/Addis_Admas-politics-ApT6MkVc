የርእዮተ አለም ጨዋታ ።
የአሜሪካ ዲሞክራት ሁለት ላሞች አሉህ ጐረቤትህ ግን ምንም የለውም ። ስኬታማ በመሆንህ ትጸጸታለህ እናም በላሞችህ ላይ ግብር ለሚጥሉ ሰዎች ድምጽ ትሰጣለህ ። ከዚያም ለግብር የምትከፍለውን ገንዘብ ለማግኘት ስትል አንዷን ላምህን ለመሸጥ ትገደዳለህ በድምጽህ የመረጥካቸው ሰዎች የግብር ገንዘቡን ካንተ ላይ ይወስዱና አንዲት ላም ገዝተው ለጐረቤትህ ይሰጡታል ። አንተም ጻድቅነት ይሰማሃል ።
ፋሺስት ሁለት ላሞች አሉህ ። መንግስት ሁለቱንም ይወስዳቸውና ወተቱን ይሸጥልሃል ። አንተ ከህቡእ ድርጅት ጋር ትቀላቀልና የመንግስት ንብረት የማውደም ሴራ ላይ በንቃት ትሳተፋለህ ።
የአሜሪካን ኮርፖሬሽን ሁለት ላሞች አሉህ አንዷን ትሸጥና ሌላኛዋ የአራት ላሞች ወተት እንድትሰጥህ ታስገድዳታለህ ። ላምዋ ስትሞት ትገረማለህ ።
የፈረንሳይ ኮርፖሬሽን ሁለት ላሞች አሉህ ። ሶስት ላሞች እፈልጋለሁ ትልና አድማ ትመታለህ ።
የጃፓን ኮርፖሬሽን ሁለት ላሞች አሉህ ። አካላቸውን አሻሽለህ በመስራት ከተለመዱት ላሞች የአካል መጠን 1/10ኛ ያህል ብቻ እንዲሆኑና 20 እጅ የሚበልጥ ወተት እንዲሰጡ ታደርጋቸዋለህ ከዚያም ብልህ የሚመስሉ የላሞች ምስል በካርቱን ታሰራና የሚል ስም ትሰጣቸዋለህ ። በመጨረሻም በመላው አለም ለገበያ ታስተዋውቃቸዋለህ ።
የህንድ ኮርፖሬሽን ሁለት ላሞች አሉህ ። ሁለቱንም ለአምልኮ ትጠቀምባቸዋለህ ።
የቻይና ኮርፖሬሽን ሁለት ላሞች አሉህ ላሞቹን የሚያልቡ 300 ሰዎች ይኖሩሃል ። ከዚያም ሁሉም ሰው የስራ እድል እንደተፈጠረለት ትደሰኩራለህ ። ይሄን ከእውነት የራቀ ዲስኩር ያጋለጡትን ጋዜጠኞች እያስያዝክ ወህኒ ቤት ትወረውራለህ ።
የስዊስ ኮርፖሬሽን 500 ላሞች አሉህ አንዳቸውም ግን ያንተ አይደሉም ። ሌሎች አንተ ጋ ላስቀመጡበት ታስከፍላለህ ።
የብራዚል ኮርፖሬሽን ሁለት ላሞች አሉህ ሁለቱን ይዘህ ከአሜሪካ ኮርፖሬሽን ጋር ሽርክና ትገባለህ ። ወዲያው 1000 ላሞች ይሆኑልሃል ። እናም የአሜሪካው ኮርፖሬሽን መክሰሩን ያውጃል ።
የሩሲያ ኮርፖሬሽን ሁለት ላሞች አሉህ ስትቆጥራቸው አምስት መሆናቸውን ትረዳለህ ። እንደገና ስትቆጥራቸው 42 ይሆኑብሃል ። አሁንም ትቆጥራቸዋለህ 12 ናቸው ። መቁጠሩን ትተውና ሌላ ቮድካ ትከፍታለህ ።


