ፖለቲካዊ ሃሜቶች ።
የአሜሪካው ፕሬዚዳንት ባራክ ኦባማ በቅርቡ በአለም የኢኮኖሚ ሰሚት ላይ ለመሳተፍ ወደ ቻይና መዝለቃቸው ይታወሳል ። በቤጂንግ ቆይታቸው ታዲያ ሲወጡ ሲገቡ ማስቲካ እያኘኩ ያዩዋቸው ቻይናውያን እኚህ ፕሬዚዳንት ሳይሆን ራፐር ነው የሚመስሉት በሚል ክፉኛ ነቅፈዋቸዋል ።

በዚሁ የቤጂንግ ስብሰባ ላይ የሩሲያው ፕሬዚዳንት ቭላድሚር ፑቲንም ተገኝተው ነበር ። እሳቸው ደግሞ የቻይናን ቀዳማዊት እመቤት አሽኮርምመዋል በሚል ነበር የተወነጀሉት ። ውንጀላው ከበድ ቢልም አንዳንድ ወገኖች የሰው ድንበር መጣስ ለፑቲን ብርቃቸው አይደለም ሲሉ የባሰ ወንጅለዋቸዋል ።


ሳንሱር አያሳስብም ።
ግርፋት አያሳስብም ።
የህጻናት ጉልበት ብዝበዛ አያሳስብም ።
ማስቲካ ማኘክ ግን አይንህን ላፈር ያስብላል !

የቀድሞው የአሜሪካ ፕሬዚዳንት ሮናልድ ሬገን እ.ኤ.አ በ1981 አ.ም የግድያ ሙከራ ተፈጽሞባቸው ነበር ። ሆስፒታል ተወስደው ወደ ቀዶ ህክምና ክፍል ሊገቡ ሲሉ ሃኪሞቹን ትክ ብለው እያዩ ሁላችሁም ሪፐብሊካን እንደሆናችሁ ተስፋ አደርጋለሁ ብለው ነበር ይባላል ።
ይሄ ቡና ከሆነ እባካችሁ ጥቂት ሻይ አምጡልኝ ። ይሄ ሻይ ከሆነ አባካችሁ ጥቂት ቡና አምጡልኝ ።
አብርሃም ሊንከን ።


