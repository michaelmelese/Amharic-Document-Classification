ራእይ የሌለው መሪ አልመርጥም !
ግን እኮ እሳቸው ከ8 ሰአት በላይ የማሰራት ራእይ የነበራቸው አይመስለኝም ።
እኔ የምለው መዲናችን ልደቷን እያከበረች ነው የሚባል ነገር ሰማሁ ልበል ።
ወዳጆቼ የመዲናዋን የልደት ጉዳይ ያነሳሁት ከተማዋ የጋራችን ናት የሚለውን ታሳቢ አድርጌ እንጂ ሌላ ድብቅ አጀንዳ ኖሮኝ አይደለም ። ለነገሩ በዚህ የኑሮ ውድነት ከተማዋ ሁለቴ ልደት ለማክበር ሽር ጉድ ማለቷ ቅሬታ ሊፈጥር እንደሚችል መጠርጠር ብልህነት ነው ! ነዋሪዎቿ ከወር ወር አልሞላ ብሏቸው መከራ ሲበሉ እሷ አንድ ልደት ሁለቴ ማክበሯ ፌር አይመስለኝም ።
ምናልባት ለልደቷ የተመደበው በጀት ገና አልተነካ ይሆናል ። ቢሆንም ሌላ መፍትሄ አለው ። መዲናዋ ለልደቷ የተመደበላትን በጀት ለህዳሴ ግድብ በማርከት ለሌሎች ከተሞችም በጐ አርአያነቷን ማሳየት ትችላለች ።

ያ ነገረኛ ወዳጄ ምን እንዳለኝ ታውቃላችሁ ? ብቻ በከተማዋ አሳበው የራሳቸውን ልደት እያከበሩ እንዳይሆን !
በነገራችሁ ላይ ለመዲናዋ ልደት የወጣው ጠቅላላ ወጪ በሁነኛ የሂሳብ ባለሙያ ተሰልቶ ቢነገረን ጥሩ ነው ።
እኔ የምላችሁ ሰሞኑን የሩዋንዳ መዲና የሆነችውን ኪጋሊን በኢቴቪ አያችሁልኝ ! አቤት ጽዳት ! አቤት ውበት ! አቤት አረንጓዴነት ! የምታስቀና ከተማ ናት ! እኔማ ጋሽ አበራ ሞላ እዚያም ሄደ እንዴ ብዬ ነበር ።
በኋላ ሳጣራ ግን ሩዋንዳውያን በሙሉ ጋሽ አበራ ሞላ መሆናቸውን ሰማሁ ። እኔ የምለው ግን የእኛዋ አዲስ አበባ እንደ ኪጋሊ የምትጸዳውና የምትዋበው በስንተኛ አመት ልደቷ ነው ? የአዲስ አበባ መስተዳድር ቀኑን ቁርጥ አድርጐ ቢነግረን አሪፍ ነበር ። ለምን መሰላችሁ ? የመስተዳድሩ ሃላፊዎች ኪጋሊን ጐብኝተው መጥተው የለ ! የጐበኙትን መቼ እንደሚተገብሩት ለማወቅ ጓጉቼ ነው በነገራችሁ ላይ ከጐብኚ በድኑ ጋ ኪጋሌ የተጓዘው የኢቴቪ ጋዜጠኛ የጉብኝቱ ተሳታፊ ለነበሩት ለኮንስትራክሽንና ከተማ ልማት ሚኒስትሩ ያቀረበው ጥያቄና የእሳቸውም መልስ ተመችቶኛል ።
አዲስ አበባ እንደ ኪጋሊ ያልጸዳችውና አረንጓዴ ያለበሰችው የኢህአዴግ መንግስት የሩዋንዳ መንግስትን ያህል ቁርጠኝነት ስለሌለው ይሆን ?
ግን እኮ ክቡር ሚ/ሩ ነገርዬውን የ ቁርጠኝነት ውድድር አስመሰሉት ። በነገራችሁ ላይ ሚኒስትሩ እጅ ላለመስጠት ያደረጉትን ቁርጠኝነት አድንቄላቸዋለሁ ።
በእርግጥም ውድድሩ የ ቁርጠኝነት ቢሆን ኖሮ መንግስታቸው ።
ከቡድኑ ጋ ኪጋሊ ደርሶ የተመለሰ አንድ የመስተዳድሩ ሃላፊ ቁጭት የሚፈጥር ነው ! ሲል የሁለቱ ከተሞች ልዩነት የፈጠረበትን ስሜት ገልጿል ።
እኔ የምለው ግን መስተዳድሩ የፈለገ አቅም ቢያንሰው የቱንም ያህል ኪራይ ሰብሳቢዎች ቢያስቸግሩት የአንድ ግለሰብ ያህል እንን መጣጣር ያቅተዋል እንዴ ?
በነገራችሁ ላይ የአዲስ አበባን 125ኛ አመት ልደት ሁለት ጊዜ ከማክበር እኮ በገንዘቡ ከተማዋን ማጽዳትና አረንጓዴ ማልበስ ይሻላል ።
አደራ ታዲያ የአዲስ አበባ የጽዳትና የአረንጓዴነት ፕሮጀክት ዘመቻ እንዳይሆን ቦግ ብሎ ጥፍት ዛሬ ጸድቶ ነገ ቁሽሽ የሚል ! በኢቴቪ የቀረበው የኪጋሊ ከተማ የመንግስት ሃላፊ ስለ መዲናዋ ጽዳትና አረንጓዴነት ሲጠየቅ ምን አለ መሰላችሁ ? አዎ እኛ ጋም ጊዜያዊ ዘመቻ ሳይሆን ባህል ሊሆን ይገባል ዘላቂ የጽዱና አረንጓዴነት ባህል ! እዚህ ጋ ትንሽ ያሳሰበኝን ብተነፍስ ሳይሻል አይቀርም ። ይሄን የጽዳት ፕሮጀክት የሚመሩ የመስተዳድሩ ሃላፊዎች በኢቴቪ ቀርበው የመለስን ራእይ እውን ለማድረግ ምናምን ብለው እንዳይዘባርቁ ።
እኔ የምለው ኪጋሊ ሄዶ የንጹህና አረንጓዴ ከተማ ተመክሮ መውሰድ የእሳቸው ሃሳብ ነበር እንዴ ? በመጨረሻ ለመንግስት ባለስልጣናት አንድ ቀላል ፈተና እነሆ ።
እያንዳንዱ ባለስልጣን ራእዩን በአንዲት መስመር ይጻፍ ።

