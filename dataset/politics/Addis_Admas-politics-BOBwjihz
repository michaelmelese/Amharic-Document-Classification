በ21ኛው ክ/ዘመን ተቃዋሚዎችን መደብደብ አይመከርም !
እንዳለፉት ሳምንታት ሁሉ የዛሬውም ጉዳያችን ትንሽ ጠነን የሚል ስለሆነ ወጋችንን ዘና ብለን እንጀምረው በቀልድ ። መጀመሪያ ቀልድታትን አሽሙራትን ምህረይ ወሊሃንስ በሚል ርእስ ተዘጋጅቶ ከወጣ የትግርኛ መጽሀፍ ውስጥ እኔና ጓደኞቼን በሳቅ ካፈረሱን ቀልዶች በጥበብ አምድ ላይ ስለወጣ አብዛኛውን ጉዳይ ከዚያ ልታነቡ ትችላላችሁ ።
የመጽሀፉ ባለታሪክ ምህረይ ወልደዮሀንስ በአክሱም እብድ እየተባሉ የኖሩና እሳቸውም ማበዳቸውን ተቀብለው እስከ እለተ ሞታቸው የኖሩ ታላቅ ሰው እንደነበሩ አዘጋጁ ጠቁሟል ። እናላችሁ ምህረይ አንዱን ታጋይ እንዲህ ይሉታል ደርግ ስር ይሰጠን ነበር ጡረታም ይከፍለናል እናንተ ይሄን ሁሉ ጊዜ ታግላችሁ ለህዝቡ ምን ይዛችሁ ነው የመጣችሁት ?
ታጋዩም ዲሞክራሲ ሲል ይመልሳቸዋል ።
ዲሞክራሲ ደሞ ምንድነው ?
ሰው ሃሳቡን እንደፈለገ ያለገደብ በነጻነት የሚናገርበት መብት ነው ሲል ያስረዳቸዋል ።
ምህረይም እህ እንዲህ እንደኛ ይሉታል ።
አንድ ሌላ ቀልድ ደግሞ ልመርቅላችሁ ከባህርማዶ ።
አንድ ራሽያዊ ከአገሩ ይሰደድና ሰተት ብሎ አሜሪካ ኒውዮርክ ሲቲ ይገባል ። በከተማዋ ጐዳና ላይ ሲዟዟር ይቆይና ፊትለፊት ያገኘውን የመጀመሪያ ሰው በማስቆም ሚ/ር አሜሪካ ወደ አገራችሁ እንድገባ ስለፈቀዳችሁልኝ አመሰግናለሁ ። ምግብ መኖሪያ ቤት ህክምና ትምህርት በነጻ ስለሰጣችሁኝ ልባዊ ምስጋናዬን ላቀርብ እወዳለሁ ! ይለዋል ከልቡ ።
ስደተኛውን ሲያዳምጥ የቆየው መንገደኛም ተሳስተሃል የእኔ ወንድም እኔ አሜሪካዊ አይደለሁም የሜክሲኮ ተወላጅ ነኝ በማለት ይመልስለታል ።
ስደተኛው ትንሽ እንደተጓዘ ሌላ ሰው ያገኝና እንዲህ ያለች ውብ አገር ስለፈጠራችሁ አመሰግናለሁ ።
ሰውየውም እኔ አሜሪካዊ አይደለሁም ቬትናም ነኝ ሲል ይመልስለታል ።
ራሽያዊ ስደተኛው ተስፋ አልቆረጠም ። ጥቂት እንደተጓዘ መንገድ ላይ የገጠመውን አንድ ሰው ያስቆምና ከጨበጠው በኋላ ድንቅ አድርጋችሁ ለፈጠራችኋት አሜሪካ አመሰግናለሁ በማለት ልባዊ ምስጋናውን ያቀርባል ።
ሰውየው ግን እኔ የመካከለኛው ምስራቅ ሰው እንጂ አሜሪካዊ አይደለሁም ብሎት ጥሎት ይሄዳል ። ግራ የተጋባው ስደተኛ በመጨረሻ አንዲት ሴት ያገኛል ። አሜሪካዊት ነሽ የእኔ እመቤት ?
ሴትየዋም አይደለሁም አፍሪካዊት ነኝ ትለዋለች ።
ስደተኛው ሴትየዋን አፍጥጦ እየተመለከታት ታዲያ አሜሪካኖቹ የት ነው ያሉት ? ብሎ ይጠይቃታል ።
አፍሪካዊቷ ሴት ሰአቷን አየት ታደርግና ስራ ላይ ሳይሆኑ አይቀሩም ትለዋለች ።
በእርግጥም ስራ ላይ መሆን አለባቸው ። ያለዚያማ ከመላው አለም ለሚጐርፍ ስደተኛ የሚበቃ አገር መፍጠር አይችሉም ነበር ። ያውም የታተረ ሁሉ የሚበለጽግባት ሞልቶ የተረፋት እጹብ ድንቅ የዲሞክራሲ አገር ! አያችሁ ልዩነታችንን ? እኛ እኮ በፖለቲካው በሉት በኢኮኖሚው አገራችን ለራሳችን እንን ስላልበቃችን ።
ሰሞኑን ምሽት ላይ ብቸኛ የማታ መተከዢያዬ ተቃዋሚዎችና የመንግስት ተቋማት አይደማመጡም ።
ያለመደማመጥ ውጤቱ ደግሞ ያለመግባባት ባስ ሲልም ቀውስ ነው ። ያውም ዘርፈ ብዙ ቀውስ የፖለቲካ ቀውስ የኢኮኖሚ ቀውስ ማህበራዊ ቀውስ አገራዊ ቀውስ ! እኔ የምላችሁ ግን በአንድ ቋንቋ እያወራን ለምንድነው የማንደማመጠው ? መልሱን ከእኔ እንዳትጠብቁ !
እኔ የምላችሁ በምርጫ መዳረሻ ላይ እጣፈንታቸው መከፋፈልና መሰነጣጠቅ የሆኑት መኢአድና አንድነት እንዴት እርስ በርስ ሲወነጃጀሉ እንደሰነበቱ አያችሁልኝ አይደል ?
እኔ የምለው ግን ከዳያስፖራ የሚመጣ ገንዘብ በግል አካውንት ሲገባ አመራሮች ሲበለጽጉበት ፓርቲዎቹ ሲመዘበሩ ስርአተ አልበኝነት ሲሰፍን አምባገነንነት ሲንሰራፋ ዳያስፖራው ያልተገባ ተጽእኖ ሲያሳድር ግለሰቦች ፓርቲዎቹን የግል ኩባንያ ሲያደርጉ ወዘተ ።
በነገራችን ላይ ይሄ የፓርቲዎች ክፍፍል በአንዳንድ ፓርቲዎቹን ለማዳከም ባለሙ ሃይሎች ሆን ተብሎ የተፈጠረ ነው ቢባልም ለእኔ ግን ተጠያቂዎቹ ባለቤቶቹ ናቸው ራሳቸው ፓርቲዎቹ ! የውስጥ ችግራቸውን ወይም ክፍተታቸውን ቀድመው ቢፈቱ ወይም ቢደፍኑ ኖሮ ይሄ ሁሉ ምስቅልቅል ባልተፈጠረ ነበር ።
ይኸውላችሁ ባለፈው ሳምንት እንዳወጋነው እርስ በእርስ መጠላለፍ መወነጃጀልና መናቆር የኋላቀር ፖለቲካ አይነተኛ ምልክት ነው ።
አያችሁ ለመፍረድ እየቸኮልን እኮ ነው መደማመጥ ያቃተን ። ባለፈው እሁድ ከአዲስ አበባ አስተዳደር እውቅና ሳያገኙ ሰልፍ ወጡ የተባሉ የአንድነት ፓርቲ አመራሮችና አባላት በጸጥታ ሃይሎች ከፍተኛ ድብደባ እንደደረሰባቸው የቆሰለ ገላቸውን እያሳዩ ለጋዜጠኞች አስረድተዋል ። እኔ የምለው በ21ኛው ክ/ዘመን የምን ዱላ ነው ? የምንስ ድብደባ ? በሰለጠነ መንገድ ቁጭ ብሎ መወያየቱ ባይሆንልን እንን እንዴት ራሳችንን ከዱላ ማቀብ ያቅተናል ? ህግ የጣሱትን በህጋዊ አሰራር ለፍርድ ማቅረብ አይቻልም ነበር ?
እኔ የምለው ግን ፖሊስ የመደብደብ ፈቃዱ እምን ድረስ ነው ?
አንድ ሁነኛ ጥያቄ አለን ለልማታዊ መንግስታችን ። በ97 የነበረው የአስለቃሽ ጭስ ችግር አሁንም አልተፈታም እንዴ ? ቀላል እኮ ነው እነ እንግሊዝን እንዲታደጉን መጠየቅ ነው ።
ይሄን ሁሉ የተንደረደርነው ወደ አንድ መቋጫ ለማምራት ነው ። አዎ ህግ መጣስም ሆነ የ ድብደባ እርምጃ የስልጣኔ ምልክት አይደለም ።
እግረ መንገዴን አንዳንዶች እንደሚሉት ወይም እንደሚሰጉት የይምሰልና ተለጣፊ ከሆኑ ግን ምንም ፋይዳ የለውም ። አገር በቀል ተቋማቱ ሙሉ በሙሉ ነጻና ገለልተኛ ሆነው በአገሪቱ የሚከሰቱ የሰብአዊ መብት ጥሰቶችን በሃቅና በድፍረት የሚያጋልጡ ሊሆኑ ይገባል ።
እዚህ ላይ ነው እንግዲህ ኢህአዴግ ጥርሱን ነክሶ መጨከን ያለበት ።
ከምሬ ነው የምላችሁ ይሄን ምክሬን ኢህአዴግ ዘግይቶም ቢሆን ከተገበረው ከማንም በላይ የሚጠቀመው ራሱ ነው ! ዲሞክራሲ ለእኛ የቅንጦት ሳይሆን የህልውና ጉዳይ ነው ለሚል ፓርቲም ሆነ መንግስት ይሄን እውን ማድረግ ሊያስቸግረው አይገባም ። እርግጥ ነው በአንድ ቀን ጀንበር የሚሆን አይደለም ሂደት ነው ። ግን ደግሞ ሂደቱ ዛሬ መጀመር አለበት ። ከሁሉም የሚቀድመው ታዲያ መደማመጥ መሆኑን ሳንረሳ ነው ! በተረፈ ምርጫውን ከልባችን ሰላማዊ ፍትሃዊና ዲሞክራሲያዊ እናድርገው ።
የፖለቲካ ወጌን የምቋጨው ከሰሞኑ የኢቢሲ አንዳንድ የከተማዋ ነዋሪዎች መካከል ቆፍጠን ያሉ ባልቴት ሴትዮ የሰጡትን አስተያየት በመጥቀስ ነው ። ሰማያዊ ምናምን ትላላችሁ እኔ ግን በደንብ አውቃቸዋለሁ ሁሉንም ፓርቲዎች እወዳቸዋለሁ ካርዴን ወስጃለሁ ጊዜው ሲደርስ የምፈልገውን ፓርቲ እመርጣለሁ ነው ያሉት ባልቴቷ ።



