የፖለቲካ ጥግ ።
ወፍራም ደሞዝ ተከፋይ የአፍሪካ ፕሬዚዳንቶች !

የደቡብ አፍሪካው ፕሬዚዳንት ጃኮብ ዙማ መደበኛ ትምህርት እንዳልተከታተሉ አፍሪካ ክራድል የተባለው ድረገጽ ሰሞኑን ይፋ ያደረገ ሲሆን 7 ቀለም ያልዘለቃቸው የአፍሪካ ፕሬዚዳንቶች በሚል ባወጣው ዝርዝር ውስጥ ዙማን በአንደኝነት ነው ያስቀመጣቸው ። ሰውየው ያልተማሩ መሆናቸው እምብዛም አልጐዳቸው ። እንደውም ሳይጠቅማቸው አልቀረም ። የዙማ አመታዊ ገቢ 270ሺ ዶላር ተከፋይ ፕሬዚዳንቶች ውስጥ አንዱ ናቸው ።
አልጄሪያን እ.ኤ.አ ከ1999 ጀምሮ በመምራት የአገሪቱ አምስተኛ ፕሬዚዳንት የሆኑት አብደላዚዝ ቡቴፍሊካ አመታዊ ደሞዛቸው 168ሺ ዶላር ነው ። ቡቴፍሊካ ሁለተኛው ከፍተኛ ተከፋይ የአፍሪካ ፕሬዚዳንት ናቸው ።
ኡሁሩ ሙይጋይ ኬንያታ አራተኛው የኬንያ ፕሬዚዳንት ሲሆኑ ስልጣን የተቆናጠጡት እ.ኤ.አ በ2013 አ.ም ነበር ። ኬንያታ በአመት 132ሺ ዶላር ያገኛሉ ። በ2014 አ.ም በወር ይከፈላቸው የነበረውን 14ሺ ዶላር ወደ 11ሺ ዶላር እንዲቀነስ በማድረግ አርአያ ለመሆን ሞክረዋል ። እንዲያም ሆኖ ግን ሶስተኛው የአፍሪካ ከፍተኛ ተከፋይ ፕሬዚዳንት ከመሆን ያገዳቸው ነገር የለም ።
ኮሞሮስን ከ2011 አ.ም ጀምሮ በመምራት ላይ የሚገኙት አይኪሊሎ ዲሆይኒኔ በ115ሺ ዶላር አመታዊ ገቢ 4ኛው ከፍተኛ ተከፋይ ፕሬዚዳንት ሆነዋል ። ሰውየው ስልጣን ሲይዙ ሙስናን ከአገሪቱ ለማጥፋት ቃል እንደገቡ ተዘግቧል ። ዲሆይኒኔ ያጠኑት ፋርማሲስትነት ነው ።
ዴኒስ ሳሶ ንግዩሶ ከ1997 አ.ም ጀምሮ የኮንጐ ሪፐብሊክ ፕሬዚዳንት በመሆን አገሪቱን እየመሩ ይገኛሉ ። በቅርቡ ግሎባል ዊትነስ እንደዘገበው የፕሬዚዳንቱ ልጅ ዴኒስ ክሪስትል የአንድ ወር የግል ፍጆታ የ80ሺ የኮንጐ ህጻናትን የኩፍኝ መከላከያ ክትባት ወጪ ይሸፍናል ። የኮንጐው መሪ አመታዊ ክፍያ 110ሺ ዶላር ሲሆን 5ኛው ከፍተኛ ተከፋይ የአፍሪካ ፕሬዚዳንት ናቸው ።


