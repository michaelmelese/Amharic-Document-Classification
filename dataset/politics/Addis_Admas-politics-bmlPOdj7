ቁምነገርና ፌዝ አለመለየት አደጋ አለው !
ኢህአዴግ ብዙ ይዘገያል እንጂ አንዳንድ ነገሮችን እኮ ይቀበላል ።
ወደ ሌላ አጀንዳ ከማለፋችን በፊት አንድ ሁለት ቀልዶችን ብነግራችሁስ ። ሰውየው የአውራው ፓርቲ ወይም የ ልማታዊ መንግስታችን ካድሬ ነው የቀልድ ምንጮቼ እንደነገሩኝ ። እናላችሁ የመንግስት ሃላፊዎች የሃብት ምዝገባ ሲካሄድ ይሄም ካድሬ ሃብቱን ሊያስመዘግብ ተገኝቶ ነበር ካድሬ ሆዬ የስራ አይነት ሲባል መንግስትነት ብሎ አረፈው ። እዚህ አገር ለመጀመርያ ጊዜ ነው እንዲህ ያለ ስራ መኖሩን የሰማሁት ። እኔ እሱን ብሆን ግን መንግስትነት ሳይሆን ኢህአዴግነት ነበር የምለው ። እውነት ግን ለካድሬ የሚቀርበው የትኛው ነው ? መንግስት ወይስ ኢህአዴግ ? ቀልዱ ያን ያህል ፍርፍር አድርጐ ባያስቅም በኢህአዴግ ካድሬዎች ላይ ጥናት ለሚያካሂዱ የፖለቲካ ምሁራን ጥሩ ግብአት እንደሚሆን ቅንጣት አልጠራጠርም ።
ሌላ ቀልድ ልጨምርላችሁ ። ይሄኛው መራራ ቀልድ ።
ወደ ቀልዱ እንሂድ ። ኢህአዴግና ሰይጣን ቤት ለመከራየት አንዲት በእድሜ የገፉ ባልቴት መኖሪያ ቤት ይሄዳሉ ። ሁለቱም እኩል ስለደረሱ የኪራዩ ዋጋ ጨረታ አይነት ነገር ሆነ ። ኢህአዴግ ጨረታውን በአሸናፊነት ለመወጣት ቆርጦ ስለተነሳ ከተጠየቀው የኪራይ ዋጋ ከፍ አድርጐ ተናገረ ።
ዘመኑ በከፊልም ቢሆን ነጻ ገበያ ነውና ኢህአዴግ አሮጊቷን የኒዮሊበራል ቅጥረኛ ብሎ ከመፈረጅ ውጪ ሌላ ምንም ማድረግ አልቻለም ። ግን እኮ ስልጣን በምርጫ እንጂ በጸበል አይገኝም ።
በቅርቡ ኢትዮጵያና ማሊ እዚህ አዲስ አበባ ስታዲየም ተጋጥመው በተሸነፍንበት ወቅት ኢህአዴግ የሻእቢያ ቅጥረኞች እንደሚላቸው አይነቶቹ የሚሊን ቡድን ኢቦላ ! በማለት ለማብሸቅ ሞክረው ነበር አሉ ። የሆኖ ሆኖ የኢትዮጵያ ብሄራዊ ቡድን በተራው ማሊ ሄደና ድል ቀናው ።
ድል ብቻ ግን አይደለም ። ፈተናም ገጥሞት ነበር አሉ ። እናም ቂም በሆዳቸው የቋጠሩት ማሊዎች ሰብሰብ ብለው አገራችሁ የመጣን ጊዜ ለምንድነው ኢቦላ ! እያላችሁ የሰደባችሁን ? ሲሉ አፋጠጧቸው ። የቡድናችን ተወካዮችም መሳደባችን እኮ አይደለም እኛ አገር ኤቦ ኤቦ ላላ የሚል ዘፈን ስላለ ነው በማለት በብልሃት ተወጡት ።
አንዳንዴ የሚቀለድበትና የማይቀለድበትን ነገር መለየት ሳይኖርብን አይቀርም ። እውነቱን ልንገራችሁ አይደል ኢቦላ ብሎ መሳደብ ኋላቀርነትም ኢ-ሰብአዊነትም ነው ።
ባለፈው ሳምንት ደግሞ የአሜሪካ ኤምባሲ ቦሌ ኤርፖርት አካባቢ አልሸባብ ጥቃት እንደሚሰነዝር መረጃ ደርሶኛልና ዜጐቼ ጥንቃቄ አድርጉ የሚል መልእክት ማስተላለፉን ተከትሎ በፌስ ቡክ ላይ መንግስት 1 አልሻባብ 0 የሚል ፌዝ ወጥቶ ነበር ። ሰው በራሱ ህይወት ያፌዛል እንዴ ? ሽብር ማለት እኮ ሌላ ሳይሆን ቦንብ ፈንጂ እልቂት ግድያ ጥፋት ማለት ብቻ ነው ። ሽብርተኞች ማለት ደሞ እነ አልቃይዳ እና አልሻባብ እነ ቦካሃራም እነ አይሲስ አይነቶቹ ናቸው ።
እኔ የምለው ባለፈው ሳምንት የውጭ ጉዳይ ሚ/ር ኢቦላ ኢትዮጵያ ውስጥ አለመግባቱን ለህዝቡ ለማረጋገጥ ለጋዜጠኞች በሰጠው መግለጫ ላይ ሻእቢያ ያሰራጨው ወሬ ነው ሲል የሰማሁ መስሎኛል ። አይገርማችሁም ሻእቢያ ሌላው ሲያቅተው የኢቦላ ሽብር መንዛት ጀመረ ማለት ነው ።
ወጋችንን እንግዲህ በቀልድ እንቋጨው ። እንደአለመታደል ሆኖ ይሄኛውም ከመራራ ቀልዶች እናላችሁ አንድ ከፍተኛ የህንድ ባለስልጣን ኢትዮጵያን ለመጐብኘት ይመጣሉ ። ጉብኝቱ የተጀመረው የቻይና የእጅ ስራ ውጤት ከሆነው ከቀለበት መንገድ ነው አሉ ። ከዚያም በጐተራ ማሰላጫ አድርገው በቅዱስ ዮሴፍ ቤ/ክርስትያን በኩል ያልፋሉ ። የህንዱ ባለስልጣን በርካታ ሃውልቶች ያዩና ጥያቄ ያቀርባሉ ይሄ ደሞ ምንድነው ?
የገዢው ፓርቲ የመንግስት ተወካይ የሞቱ ዜጐቻችን የሚያርፉበት ስፍራ ነው ።
የህንድ ባለስልጣን እነዚህ ሁሉ ለምን እንደኛ አታቃጥሏቸውም ?
የመንግስት ተወካይ አይ እኛ በቁማቸው ነው የምናቃጥላቸው ።
በነገራችሁ ላይ የዚህ ቀልድ ባለቤት ህዝብ ነው !
