ጠ/ሚኒስትር ሃ/ማርያም ደሳለኝ ይቅርታን የደፈሩ መሪ !
ከእለት ወደ እለት እየተባባሰ የመጣውን የመብራት መቆራረጥ በየጊዜው ስጽፍ እህ ብሎ የሚያደምጠኝ አግኝቼ አንዳች ነገር ይሻሻላል ወይም ይለወጣል በሚል ተስፋ እንዳልሆነ ለውድ አንባብያንም ሆነ ለኮርፖሬሽኑ ሃላፊዎች በትህትና ላስታውቃቸው እወዳለሁ ።
እናላችሁ ባለፈው ረቡእ ከሰአት በኋላ ላይ እንደተለመደው መብራት ተቋርጦ ነበር ለአንድ ሰአት ያህል ። እስቲ አስታውሱኝ የትኛው ገጣሚ ነው አገርህ ናት በቃ የሚል ከሃሳብ ድካም የሚገላግል ቅኔ የተቀኘው ? አሁን ያማረኝ መብራት ሳይሆን እሱን ግጥም በሻማ ወይም በፋኖስ እየኮመኮሙ መቆዘም ብቻ ነው ።
እስቲ አሁን ደግሞ ትንሽ ፈገግ የሚያሰኝ ወግ እናውጋ ። መብራት ባይኖርም እኮ ማውጋት ይቻላል ። የፈገግታን ጧፍ አቀጣጥለን ። ይኸውላችሁ በመዲናችን አንድ ጥግ ላይ የነዋሪዎችን ልብስ እየጠቀመ ኑሮውን የሚገፋ አንድ ብርቱ ኢትዮጵያዊ አለ ። በተረት አለም ሳይሆን በገሃዱ አለም ። እዚህችው አዲስ አበባችን ሸገር እምብርት ላይ ። ልብሳቸውን ለሚጠቅምላቸው ደንበኞቹ ታዲያ ቀልድ ይመርቃል አሉ መራራ ኑሮን ማጣፈጫ ። ይሄ ልብስ ሰፊ ከመዲናዋ በርካታ ልብስ ሰፊዎች የሚለይበት ነገር አለ ከተባለ በኑሮ ፈተናና ውጣ ውረድ አለመማረሩ ነው ። ይልቁንም እንደዘበት ቀልዶበት ያልፋል ። ቀልዱ ታዲያ ከራሱም አልፎ በየራሳቸው የግል ህይወትና ችግር ምርር ያሉ ደንበኞቹን በሳቅ ይሸኝበታል ።
የዚህን ልብስ ሰፊ ታሪክ የማወጋችሁ ደንበኛው የሆነች ወዳጄ ከነገረችኝ ነው ። ልብስ ሰፊው ስራውን የሚከውንበት ዳስ ቢጤ እንን የለውም ፈረንጆቹ እንደሚሉት ኦፕን ኤር ላይ ጭንቅላቱን ከጠራራዋ ጸሃይ በሚጠቅማቸው ልብሶች እየተከላከለ ሲጠግን ሲጠቅም ይውላል ። የደንበኞቹን ልብስ የደንበኞቹን ኑሮ ። በግንቦት ወር አጋማሽ ላይ የአፍሪካ ህብረት ምስረታ የ50ኛ አመት የወርቅ ኢዮቤልዩ በአል ሊከበር ጉድ ጉድ ሲባል ከዚህ ቀደም አይቷቸው የማያውቅ ቁጣ ቁጣ የሚላቸው ካድሬዎች ካለበት ተነስቶ ወደ ውስጥ በጣም ውስጥ እንዲገባ በማስፈራርያ የታጀበ ትእዛዝ አስተላልፈው ሄዱ ምክንያቱን እንን ለማስረዳት ሳይጨንቃቸው ። ወዳጄ የምታስጠግነው ልብስ ኖሯት ወደዚህ ልብስ ሰፊ ደንበኛዋ ትሄዳለች ። በሰው ሰው ተጠቁማም ውስጥ ድረስ ዘልቃ ታገኘውና ጥያቄ ታቀርብለታለች- ።
አንተ ጉደኛ ደግሞ እዚህ ውስጥ ምን ከተተህ እባክህ ? ትለዋለች መልሱን በጉጉት እየጠበቀች ።
ቀልደኛው ልብስ ጠቃሚም ፈገግታውን በማስቀደም እድሜ ለጸሃዩ መንግስታችን ጸሃይ እንዳይነካህ ብሎ ወደ ውስጥ አስገባኝ ትንሽ ቆይቶ ደግሞ ምን አግኝተህ ነው ያማረብህ ብሎ ወደ ጸሃዩ መልሶ ያወጣኝ ይሆናል ብሎ እንዳሳቃት አውግታኝ አስቃኛለች ። ኑሮአቸውን ነጋ ጠባ እያማረሩ ከሚነጫነጩና የጨጓራቸውን እድሜ ከሚያሳጥሩ የእኔ ቢጤዎች የእዚህ ልብስ ሰፊ የኑሮ ስትራቴጂ አይመረጥም ትላላችሁ ?
አንድ በቅርቡ የሰማሁትና ኮፒራይቱ የህዝብ የሆነ ቀልድ ደግሞ ልንገራችሁ ።
ከጀመርኩ አይቀር ሌላ የህዝብ ቀልድ ልጨምራ አሁንም በኢህአዴግ ዙሪያ ነው ቀልዱ እናም የአገሪቱ ከፍተኛው የመንግስት ባለስልጣን የሆኑት ጠ/ሚኒስትሩ አንጋፋ የኢህአዴግ መስራችና ሚኒስትር የሆኑ የስራ ባልደረባቸውን እንዲህ ሲሉ ይጠይቃሉ ።
እኔ የምለው የዚች ልጅ ጉዳይ የአገርን ገጽታ አያበላሽም እንዴ ?
ሚኒስትሩም ህግመንግስቱን የሚንድ ተግባር እስካልፈጸመች ድረስ የሚያሳስብ ነገር የለውም በማለት እንዳረጋጓቸው የቀልዱ ምንጮች ያወሳሉ ።
ይሄ እንግዲህ ቀልዱ ነው ። ወደ እውነቱ ስንመጣ ግን በ ቢግ ብራዘር አፍሪካ ላይ የተሳተፈችውና የወሲብ ቅሌት ፈጽማለች የተባለችው ወጣትና ድርጊቱን በቲቪ የቀጥታ ስርጭት አስተላልፏል የተባለው ጣቢያን ፍርድቤት እንገትራቸዋለን የሚል በወኔ የታጀበ መረጃ ሰምቻለሁ ። እንደሚመስለኝ ምክንያቱ ደግሞ የአገርን ገጽታ ማበላሸታቸው ነው ። ለእኔ ግን ከዚህ ይልቅ የአገርን ገጽታ የሚያበላሸው ከኋላቀር የፖለቲካ ባህላችን ጋር ተያይዞ በሚከሰተው የስልጣን ሽኩቻ ሳቢያ የሚደርሰው የነጻነት አፈናና የሰብአዊ መብት ጥሰት ይመስለኛል ።
እኔ የምላችሁ ሰሞኑን ኢህአዴግና ተቃዋሚዎች በአባይ ወንዝ ዙሪያ ያደረጉትን ውይይት ።
ከምሬ እኮ ነው በኢህአዴግና በተቃዋሚዎች መካከል በአባይ ጉዳይ ላይ ብሄራዊ መግባባት ።
በቅርቡ ጠ/ሚኒስትሩ ከአክስዮን ማህበራት የዲቪደንድ ጉዳይ ጋር ተያይዞ ለተሰራው ጥፋት ነጋዴዎችን ይቅርታ ትጠይቃላችሁ ወይ በሚል ከጋዜጠኞች ለቀረበላቸው ጥያቄ የሰጡትን ምላሽ ሰምታችኋል ብዬ አምናለሁ ።
