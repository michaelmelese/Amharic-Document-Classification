ከአስር ሺ ካድሬዎች አንድ ጀግና አትሌት ይሻለኛል !
የፌዴሬሽን ነገር አልተሳካልንም !
ሩጫ እንደ አፍ አይቀናም ።
.የዛሬውን ፖለቲካዊ ወጌን የምጀምረው በአትሌቲክስ ነው ። አትሌቲክስና ፖለቲካ ምን አገናኛቸው እንዳትሉኝ ብቻ !
ይሄውላችሁ ስለ ፌዴሬሽኑ ፖለቲካ ከማውጋታችን በፊት ትንሽ ሰለብሬት ማድረግ አለብን ስለ አትሌቶቻችን ድል ! እናንተ የጦቢያ አትሌቶች እንዴት አንጀት አርስ ናቸው ባካችሁ !
እናላችሁ በብዙ ጉዳዮች ኮንሰንሰስ ላይ የማይደርሰው የአበሻ ልጅ በጥሩነሽ ድል እኩል ሲቦርቅ እኩል ሲፈነድቅ እኩል ሲቀኝ እኩል ሲያደንቅና ሲያሞግስ አስተውዬ ይሄ ህዝብ ጀግና ይወዳል አልኩኝ እናላችሁ ለወትሮው የፌዝ መድረክ የነበረው ፌስቡክ እንን አትሌቷን በማወዳደስ ሲባትል ነው የሰነበተላችሁ እውነትም ጀግና ይወዳል !
ኤፍሬም አማረ የተባለ ጸሀፊ ምን አለ መሰላችሁ ? የወርቅ እርግቢቷ ሞስኮም ላይ በረረች እዚያው ፌስ ቡክ ላይ የሰፈረው ሌላው አስተያየት ደግሞ ኢትዮ ቴሌኮምን በሾርኒ ወጋ ያደርጋል አትሌቷን እያደነቀ ። እንዲህ ይላል ።
እቺ ጥሩዬ የሚሏት እንዴት ታድላለች ።
የኢትዮጵያን ኔትዎርክ በፍጥነት በልጣለች ።
ግጥሟ ዘና ብታደርገኝም ንጽጽሩ ብዙም አልተዋጠልኝም ። እንዴ ሮኬትና ጋሪ እኮ ነው የተወዳደረው ! አንድ የፌስቡክ ውዳሴ ደግሞ እነሆ ።
ለአፍታ ወደ ሌላ አገራዊ አጀንዳ ልውሰዳችሁና ወደ አትሌቲክሱ እንመለስበታለን ባለሃብቱ በንጽጽር የቀረበው ደግሞ ኑሮ ዳገት ሆኖበታል ከሚባለው የመንግስት ደሞዝተኛ ጋር መሆኑ ነገሩን አስገራሚ ያደርገዋል ። እናም የደሞዝተኛውን ያህል እንን አስተዋጽኦ አላበረከተም የሚል ለዘብ ያለ ትችት ከመንግስት ወገን ተሰንዝሮበታል ።
ከዳያስፖራ ባለሃብት ጋር ቢወዳደርማ አለቀለት ። አንዳንዱ ዳያስፖራ ሳልዘጋጅ ስለመጣሁ ነው እያለ ስንት እንደሚመዝ አይታችኋል ? ለጊዜው የ100ሺ ዶላር ቦንድ ገዝቻለሁ እኮ ነው የሚለው !
አሁን ወደ አትሌቲክስ እንመለስ ።
ወደ ስፖርቱ ሳይሆን ወደ ፖለቲካው አትሌቲክስ ። ጉዳዩ በቀጥታ የሚመለከተው ማንን መሰላችሁ ? የኢትዮጵያ አትሌቲክስ ፌዴሬሽንን ነው እሱ ነዋ የቀለጠ ፖለቲካ አድርጐት ቁጭ ያለው ። ስፖርት ነው ያሉትማ ወርቅ አጥልቀው የአገራቸውን ባንዲራ በስንት ሺ ኪ.ሜትሮች ርቀት ላይ እንዲውለበለብ አድርገዋል-በድላቸው !
እንደኔ ሰምታችሁ እንደሆነ ባላውቅም አትሌቲክስ ፌዴሬሽን አንድ በአይነቱ ለየት ያለ ማስፈራርያም ማስጠንቀቂያም የሚመስል መግለጫ አውጥቷል በሞስኮው የሴቶች ማራቶን ውድድር አቋርጠው ለወጡት አትሌቶቻችንን ! ውድድሩን አቋርጠው የወጡት አትሌቶች ምክንያታቸውን በጽሁፍ ።
ሀ የአገር ፍቅር ስሜት በማጣት ።
ለ ፌዴሬሽኑን ለማሳጣት ።
ሀ አገሪቱን ለማተረማመስ ከሚያስቡ ሃይሎች ጋር በማበር ።
መ ድብቅ የፖለቲካ አጀንዳ ካላቸው ሃይሎች ጋር ጋብቻ በመፈጸም ።
ሰ መንግስትና ህዝብ ደስ እንዳይለው በማድረግ የግል ፍላጐታቸውን ለማርካት ።
ረ ሁሉም መልስ ይሆናሉ ።
እርግጠኛ ነኝ በኢትዮጵያ የፈተና ታሪክ ብዙ ምርጫዎች የቀረቡበት ጥያቄ ይሄኛው ነው ። ለነገሩ እኮ ደብዳቤ መጻፍ ቁም ነገር ሆኖ አይደለም ግን ፌዴሬሽኑ የስፖርት ሳይሆን የፖለቲካ ፓሽን ባላቸው ግለሰቦች ሳይሞላ አልቀረም ።
የፌዴሬሽኑ ፖለቲካ ግን ይሄ ብቻ እንዳይመስላችሁ ። በ10ሺ ከአለም በአንደኝነት ደረጃ ላይ የምትገኘውና በ5ሺ ደግሞ በሁለተኝነት ላይ ያለችው ጀግናዋ አትሌት ጥሩነሽ ዲባባ በ5ሺ ውድድር እንዳትካፈል ተደርጋለች የማሸነፍ ብቃት እንዳላት እየታወቀ ! ለምን አትሉም ? ለተተኪዎች እድል ለመስጠት በሚል ተልካሻ ምክንያት ! እንዴ ተተኪዎች እሷ የደረሰችበት ደረጃ ላይ መድረስ ያለባቸው በኮታ ነው በብቃት ? ጥሩነሽ እኮ ለዚህ የበቃችው አርአያ የሆኗት እነደራርቱ ተተኪ ነሽ ብለው እድል ስለሰጡዋት አይደለም ። በብቃቷ አሸንፋና ልቃ ነው ! ቀነኒሳም አርአያዬ የሚለውን አትሌት ሃይሌን አሸንፎ ነው ለዛሬው ስኬት የበቃው ። እናም ስፖርት እንደ ፖለቲካ አይደለም በችሮታና በምጽዋት አይገኝም ወጋችንን ከፌስ ቡክ ላይ በተገኘ የሳምንቱ ምርጥ ጥቅስ እንቋጭ ።
ስራችሁን በፍጽምና ስታከናውኑ ያኔ ጥሩነሽ ዲባባ ትባላላችሁ ከዚህ በተቃራኒው ሲሆን ደግሞ የኢትየጵያ አትሌቲክስ ፌዴሬሽንን ሆናችሁ ማለት ነው ።
