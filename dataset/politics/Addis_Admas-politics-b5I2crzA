አለም ላይ ኮሜዲ የሰሩት አምባገነኑ የኡጋንዳ መሪ ኢዲ አሚን !
ዲሞክራሲ የሚሰራው አውሮፓ ውስጥ ነው ! ኮሎኔል መንግስቱ ሀ/ማርያም ።
ከሰሞኑ እጄ የገባውን የሰባት አምባገነን መሪዎች ቃለምልልስ የያዘ የተሰኘ መጽሃፍ ያዋሰችኝ ለዚህ አምድ ተስማሚ የሆኑ ፖለቲካዊ ግብአቶችን ዘወትር የምታቀብለኝ የስራ ባልደረባዬ ናትና በናንተ በውድ አንባቢያን ስም ምስጋናዬን እንዳቀርብላት ፍቀዱልኝ ከመቅጽበት መጽናናታችሁ እንደጉም በንኖ ይጠፋላ ! ምን ይደረጋል እውነቱ ግን እንዲያ ነው !
እንዴ ዋናውን ጉዳይ ሳልነግራችሁ በዚህ የአምባገነኖች መጽሃፍ ውስጥ በዚምባቡዌ ላለፉት 20 አመታት በጥገኝነት የኖሩት የቀድሞው የአገራችን ፕሬዚዳንት ኮሎኔል መንግስቱ ሀ/ማርያም ታሪክም ተካትቷል ። አምባገነኖች አምባገነንን ያስጠጋሉ እንዲሉ መንጌን ያስጠጓቸው የዚምባቡዌው አምባገነን መሪ ከተማ የመሬት ባለቤት ሆነዋል በ150ሺ ዶላር በልጃቸው ስም መሬት በመግዛት ! እናም ድሮ የናፈቁትን መሳፍንትነት የማታ ማታ አሳክተዋል ባይ ነው የአምባገነኖችን ድርሳን የከተበው የጣልያኑ ጋዜጠኛ ።
በነገራችሁ ላይ አብዛኞቹ አምባገነን መሪዎች ከድሃ ቤተሰብ የተገኙ ናቸው ። አብዛኞቹም ከድህነት ለማምለጥ ሲሉ ውትድርና ገብተዋል ። ውትድርና ገብተው ግን አልቀሩም በመፈንቅለ መንግስት የየአገሮቻቸውን የስልጣን መንበር ይዘዋል ።
እንግዲህ በመጽሃፉ ውስጥ ከተካተቱት አምባገነኖች መካከል ለዛሬ ላወጋችሁ የመረጥኩት የኢዲ አሚንን ታሪክ ነው ። እውነት ለመናገር የተባለውን ይሄን የአምባገነኖች ታሪክ የያዘ መጽሃፍ እስከማነብ ድረስ ስለቀድሞው የኡጋንዳ አምባገነን መሪ ሃምሳ አለቃ ኢዲ አሚን ብዙ የማውቅ ይመስለኝ ነበር ። ለምን መሰላችሁ ? በእሳቸው ዙሪያ የተሰሩ ጥናታዊ ፊልሞችንና የተጻፉ ድርሳናትን ስላነበብኩ ነው ። ለካስ የኢዲ አሚን ታሪክ ተነግሮ የሚያልቅ አይደለም ። እንደሆኑ የሚነገርላቸው ኢዲ አሚን የሰው ስጋ ጨው ጨው ይላል በሚል ሰብአዊነት የራቀው ንግግራቸውም ይታወቃሉ ።
በጭካኔያቸው ወደር አይገኝላቸውም ። የመንግስት ባለስልጣኖቻቸው ከስልጣን መባረራቸውን የሚሰሙት በቴሌቪዥን በሚሰጡት መግለጫ ነበር ። የአይኑን ቀለም ያልወደዱትን የአገር ውስጥም ሆነ የውጭ ዜጋ ለማስገደል አፍታም አይፈጅባቸውም የሚባሉት አሚን በተመሳሳይ ወቅት ከነበሯቸው ሶስት ሚስቶቻቸው መካከል አንደኛዋ ያረገዘችውን ጽንስ በማስወረዷ ሁለት እግሮቿን ያስቆረጡ አረመኔ ናቸው ። በዚህም ቢበቃቸው ጥሩ ነበር ። እሳቸው ግን የተቆረጡት እግሮቿ ተመልሰው እንዲሰፉላት ሃኪሙን አዘዙት ። ተጸጽተው ከመሰላችሁ ተሳስታችኋል ። ተጨማሪ ጭካኔ አምሯቸው ነው ። እናም የሴትየዋ እግሮች ተዟዙረው እንዲሰፉ ትእዛዝ አስተላለፉ የግራው ወደቀኝ የቀኙ ወደግራ ።
ኢዲ አሚን ከአለም አገራት ጋር በነበራቸው ኮሜዲ የመሰለ ዲፕሎማሲያዊ ግንኙነትም ይታወቃሉ ። በለንደን የመጀመርያውን መንግስታዊ ጉብኝት ያደረጉት አ.ኤ.አ በጁላይ 1917 አ.ም ነበር ።
ስሙ መንግስታዊ ጉብኝት ይባል እንጂ ታሪኩስ ሌላ ነው ። ኢዲ አሚን ለንደን የገቡት ሳይጠበቁ ነው ድንገት ! ስለጉብኝታቸው ለእንግሊዝ መንግስት አላሳወቁም ። ከአውሮፕላን እንደወረዱም ከእነአጃቢዎቻቸው ሆቴል ውስጥ ነበር ያረፉት ።
በመንግስታዊ ፕሮቶኮል መሰረትም በነጋታው ከንግስቲቱ ከጠ/ሚኒስትር ኤድዋርድ ሂዝና ከውጭ ጉዳይ ሚኒስትሩ ሰር አሌክ ዳግላስ-ሆም ጋር ምሳ መጋበዝ ነበረባቸው ። በቡና ሰአት ላይ ታዲያ ንግስቲቱ ለኢዲ አሚን ጥያቄ አቀረቡ ሚ/ር ፕሬዚዳንት የድንገተኛ ጉብኝትዎን ምክንያት እስቲ ይንገሩኝ ።
አሚን መልስ ለመስጠት አፍታም አልፈጀባቸውም ንግስት ሆይ እቃ ለመግዛት ፈልጌ ነው ኡጋንዳ ውስጥ 14 ቁጥር ጫማ ማግኘት እንዴት አስቸጋሪ መሰለሽ ! አሚን ወደ አገራቸው ኡጋንዳ መመለሻቸው ሲደርስ ግን ምክር ቢጤ ተለገሳቸው መንግስታዊ ጉብኝት ከመደረጉ በፊት ለአገሩ መንግስት ቀደም ብሎ ማስታወቅ እንደሚገባ ።
እቺን ይዘው አገራቸው የገቡት አሚን ሌላ ጊዜ ለንደን መሄድ ያምራቸዋል እ.ኤ.አ ፌብሯሪ 1975 አ.ም ላይ እናም ፕሬዚዳንቱ ለቤኪንግሃም ቤተመንግስት የሚከተለውን ደብዳቤ እንደላኩ ሬዲዮ ካምፓላ አስታወቀ ።
የእኔዋ ውድ ንግስት ።
በዚህ አመት ኦገስት 4 ለንደን ለመምጣት አስቤአለሁ ። ይሄን ደብዳቤ የጻፍኩትም በቆይታዬ ወቅት የሚያስፈልጉኝን ነገሮች አንዳችም ነገር ሳይጓደል ለማዘጋጀት በቂ ጊዜ እንድታገኚ ነው ። በተለይ የምግብ ነገር ያሳስበኛል ምክንያቱም በአስፈሪ የኢኮኖሚ ድቀት ውስጥ እንደሆናችሁ አውቃለሁና ። በተጨማሪም ስኮትላንድ አየርላንድና ዌልስን መጐብኘትና የእናንተን ኢምፔሪያሊስታዊ ጭቆና ከሚዋጉት አብዮታዊ መሪዎች ጋር መገናኘት ስለምሻ ይሄንኑ እንድታመቻችልኝ እፈልጋለሁ ።
አያችሁልኝ እኚህን አምባገነን ! መንግስታዊ ጉብኝት ለማድረግ በቅድምያ ለአገሩ መንግስት ማስታወቅ ያስፈልጋል የሚለውን ምክር መተግበራቸው እኮ ነው ። በነገራችሁ ላይ አሚን የእንግሊዟን ንግስት ኤልዛቤት ሊዝ ሲሉ በማቆላመጥ በጻፉላቸው ቴሌግራም እውነተኛ ወንድ ማግኘት የምትፈልጊ ከሆነ አገሬን ትጐበኚ ዘንድ እጋብዝሻለሁ ብለዋቸው ነበር ። በቅኝ ግዛት ዘመን በአገራቸው የነበረው የስኮትላንድ ጦር ሰራዊት አባል በመሆን ውትድርናን የተቀላቀሉት አሚን መንግስታዊ ጉብኝት በማያደርጉ ጊዜ ቴሌግራም መላክ ያስደስታቸው ነበር ይባላል ።

ቱርክ ሳይፕረስን በወረረች ማግስት ለቱርክ መንግስት እንዲህ የሚል መልእክት ላኩ ወታደራዊ እቅዳችሁንና የወረራውን ፊልም መመልከት እችል ዘንድ እጠይቃለሁ ። ምክንያቱም ጦር ሰራዊቴ በደቡብ አፍሪካ ላይ ጥቃት ለመሰንዘር በሚነሳ ወቅት ይጠቅመኛል ቀልድና ቁምነገራቸው የማይለየው አምባገነኑ መሪ የጦር ሰራዊታቸው በደቡብ አፍሪካ ላይ ለሚሰነዝረው ጥቃት ወታደራዊ ልምምድ ያደርግ ዘንድ ታንዛንያን እንዲወር ትእዛዝ ሰጥተው ነበር ።
ይሄኛው ግን ህይወታቸውን ሊያሳጣቸው ነበር እድሜ ለሊቢያው አምባገነን መሪ ሙአመር ጋዳፊ እንጂ ! አ.ኤ.አ በአፕሪል 1979 አ.ም በታንዛንያ ጦር ሰራዊትና በኡጋንዳ አማጽያን ከመገደል የተረፉት ጋዳፊ በላኩላቸው የግል አውሮፕላን ነው ።
በነገራችሁ ላይ ኢዲ አሚን ከአብዛኞቹ አምባገነን መሪዎች በአንድ ነገር ይለዩ ነበር ። በማስመሰል ማንም አያማቸውም ሁሉን ነገር ፊትለፊት በመናገር ነበር የሚታወቁት ። በሙስና ሲወነጀሉ እን ፈጽሞ አላስተባበሉም አገር መምራት ትልቅ ቢዝነስ እንደመምራት ነው ዳጐስ ያለ ደሞዝ ለራስህ መሸለም አለብህ ! ነበር ያሉት እንደ አፍሪካ አምባገነኖች ሳይሸፋፍኑ ! የዛሬውን ፖለቲካዊ ወግ ከመቋጨቴ በፊት በዚሁ የአምባገነኖች መጽሃፍ ውስጥ ጋዜጠኛ ሪካርዶ ኦሪዚዮ ከኮሎኔል መንግስቱ ሃ/ማርያም ጋር ካደረገው ቃለምልልስ ጥቂት መስመሮች ተርጉሜ ላስነብባችሁ ወደድኩ ለቅምሻ ያህል ።
ወደ አዲስ አበባ እመለሳለሁ ብለው ያስባሉ ?
ኢትዮጵያን ከህይወቴ አስበልጬ እወዳታለሁ ።
የሚቆጭዎት ነገር አለ ?
አለ እንጂ ! በአፍሪካ እጅግ ጠንካራውን ጦር ሰራዊት አቋቁሜ ነበር በአለም በአደረጃጀቱ ምርጥ የሚባል ፓርቲም መስርቼአለሁ እናት ልጇን ከአደጋ እንደምትከላከለው ሁሉ እኔም የአገሬን ዳር ድንበር ተከላክዬአለሁ ግና ምን ያደርጋል ሁሉም ነገር ከንቱ ሆነ ።
በዲሞክራሲ ያምናሉ ?
ዲሞክራሲ የሚሰራው አውሮፓ ውስጥ ነው የአፍሪካ ባህል የተለየ ነው ። ዛሬ ኢትዮጵያ ያለችበትን ተመልከት ። የመድብለ ፓርቲ ስርአት አምጥተናል ይላሉ ነገር ግን በትክክል ያመጡት ጐሰኝነትን ነው ሁሉም የተደራጀው በፓርቲ ሳይሆን በጐሳው ወይም በሃይማኖቱ ነው በሱዳን በሩዋንዳ በብሩንዲ በኮንጐ በኬንያ በሁሉም ቦታ እንደሚታየው ። በዚህ የተነሳ አለም ከዚህ በፊት አይታው የማታውቀው ጦርነት በአፍሪካ ውስጥ መከሰቱ አይቀርም ። አስከፊ የጐሳ ጦርነት !
በመጨረሻ ጋዜጠኛው አምባገነን መሪዎቹን ያሉበት ድረስ ሄዶ ይቅር እንላቸው አንላቸው እንደሆነም እን የማውቀው ነገር የለም በእርግጠኝነት ማድረግ የምንችለው አምባገነኖቹን ማጥናት ብቻ ነው ።
ምናልባት ይሄ ጥረት ስለራሳችን የላቀ ግንዛቤ እንድናገኝ ያግዘን ይሆናል እውነቱን እኮ ነው ! እነኢዲ አሚንም ሆኑ መንግስቱ ሃ/ማርያም እነቦካሳም ሆኑ ሚሎሶቪች ከሌላ ፕላኔት የመጡ አይደሉም ከራሳችን ጉያ የወጡ እንጂ ። እናም ስለአምባገነን መሪ የሚደረግ ጥናት ሁሉ አምባገነኑ የወጣበትን ህብረተሰብ የበለጠ ለመገንዘብ ይጠቅመናል በሚለው እንስማማለን ። ዋናው መፍትሄ ግን አምባገነንነትን ማጥፋት ነው ። ሳይንቲስቶች ጉዳዬ ቢሉት እኮ ማጥፊያ መላ አያጡለትም በክኒን ወይም በመርፌ መልክ አሊያም በቀዶ ጥገና ሊሆን ይችላል ።
