ኢህአዴግ በአንድ ሳምንት ውስጥ ናፍቆቴን አረካልኝ !
ባለፈው ሳምንት ምን ብዬአችሁ ነበር ? ውዝግብ ከሰማችሁ ምርጫ ደርሷል ማለት ነው አላልችሁም ። አሁንም ውዝግቡ እንደቀጠለ ነው ። እንደውም ያለወትሮው የኢትዮጵያ ምርጫ ቦርድ ሆደ ሰፊ ሆኖ ነው እንጂ ጉዳዩ ከዚህም የባሰ ይሆን ነበር ። እውነት ለመናገር የቦርዱ ያልተለመደ ቅንነት ለብዙዎች እንግዳ ቢመስላቸው አያስደንቅም ። ሆደ ሰፊነትን የአበሻ ፖለቲካኞች እንን በተግባር በምናብም አያውቁትም ። እናም ለመለማመድ ብዙ ጊዜ ሊፈጅባቸው እንደሚችል የሚጠበቅ ነው ። የሆኖ ሆኖ ግን ቦርዱ ሊመሰገን ይገባል ።
በነገራችን ላይ የተሻለ አማራጭ ፖሊሲ በማቅረብ መራጩን ህዝብ መማረክ ባይችሉ እንን እንደ እነ መኢአድ ሳይከፋፈሉ በምርጫው ለመሳተፍ የተዘጋጁ ተቃዋሚ ፓርቲዎችን በይፋ ልናደንቃቸው ይገባል ። ዋናውን የመንግስት ስልጣን የተቆናጠጠው ኢህአዴግም በዚህ በኩል የበለጠ ይደነቃል ። በአገራዊ ምርጫ ወቅት በረባ ባልረባው ተከፋፍሎ መወዛገብ በእጅጉ ያሳፍራል ።
እኔ የምለው ነገሩን በቦርዱ ወይም በኢህአዴግ ላይ ከማላከክ ምናለ እቺን ወቅት እንደ ምንም ታግሰው ቢያልፏት ።
ሰሞኑን ያነጋገራቸው አንዳንድ የአዲስ አበባ ነዋሪዎች ምርጫ ቦርድ ለመኢአድና አንድነት ለሶስተኛ ጊዜ የሰጠው እድል የፖለቲካ ምህዳሩን የሚያሰፋ መሆኑን ጠቅሰው ፓርቲዎቹ በእድሉ እንዲጠቀሙ ጥሪ ያቀረቡ ሲሆን የቦርዱን ሆደ ሰፊነትም አድንቀዋል ።
ምርጫ ቦርድ ፓርቲዎቹ የውስጥ ችግራቸውን ።
በነገራችን ላይ በዚህ ምርጫ በርካታ ለመጀመሪያ ጊዜ የተከሰቱ ነገሮች እየገጠሙን ነው ። ለምሳሌ ምርጫ ቦርድ በታሪኩ ለመጀመሪያ ጊዜ ከተቃዋሚዎች አድናቆት ቀርቦለታል ። ቦርዱ በፓርቲዎች የገንዘብ ድጋፍ ቀመር ላይ ማሻሻያ በማድረጉ ነው የተደነቀው ።
በሌላ በኩል በገንዘብ ድልድል ቀመሩ የፓርላማ መቀመጫ ድርሻ ከ55 በመቶ ወደ 35 በመቶ ዝቅ ማለቱ ከአለም አቀፍ መመዘኛ ውጭ ነው ሲል ገዢው ፓርቲ ኢህአዴግ ቅሬታውን የሰነዘረ ሲሆን እንዲያም ሆኖ ግን የምርጫ ቦርድን ውሳኔ እንደሚቀበል አስታውቋል ። በነገራችን ላይ ኢህአዴግ በቦርዱ ላይ የሰነዘረው ቅሬታ በ20 ምናምን አመት ታሪክ ውስጥ ለመጀመሪያ ጊዜ መሆኑ ነው ። እኔን ከሁሉ የገረመኝ ደግሞ ባለፈው ሳምንት ባቀረብኩት የምርጫ ውዝግብ ወግ ላይ ኢህአዴግ ለለውጥ ያህል እንን በምርጫ ቦርዱ ላይ ቅሬታ ሲሰነዝር መስማት እንደናፈቀኝ ገልጬ ነበር ። ኢህአዴግ ነፍሴ በሳምንት ጊዜ ውስጥ በቦርዱ ላይ ቅሬታውን በመሰንዘር ናፍቆቴን አረካልኝ ። በአዲሱ የምርጫ ቦርድ የገንዘብ ድጋፍ ቀመር ማሻሻያ የፓርላማ መቀመጫ ድርሻ መቀነሱ ግን የፖለቲካ ምህዳሩን ያሰፋዋል የሚል ነገር አልወጣኝም ! የኢራፓ ሊ/መንበር በበኩላቸው የድጋፍ ቀመሩ መሻሻል የአቻነት ስሜት ይፈጥራል ብለዋል ።
በቅርቡ ጠ/ሚኒስትር ሃይለማርያም ኢህአዴግ መንግስት በመሆኑ ከተቃዋሚዎች የተለየ ።
ባለፈው ሳምንት በዚሁ ጋዜጣ ላይ የምርጫ ሂደቱን በተመለከተ ቃለምልልስ ያደረጉት የኢህአዴግ ጽ/ቤት ሃላፊ በምርጫው የሚፎካከራቸው ።
የኢህአዴጉ ተወካይ ተቃዋሚ ፓርቲዎች ለምን በምርጫው ሊፎካከሯቸው እንደማይችሉ ሲያስረዱ የትኛው ተቃዋሚ ነው ህዝቡን በልማት አግዞ የሚያውቀው ወዘተ ብለዋል ። ተቃዋሚዎች በበኩላቸው እንን በልማት ለማገዝ በአግባቡ ለመቃወምም መፈናፈኛ አጥተናል ባይ ናቸው ። እንዴት ሲባሉ ኢህአዴግ እንን የልማቱን የፖለቲካ ምህዳሩንም አጥቦታል በማለት ይከሳሉ ።
አንዳንዴ ምን አስባለሁ መሰላችሁ ? ከቻይና ከአውሮፓ ከአሜሪካ ወዘተ የተውጣጡ አባላት የተካተቱበት እውነት አጣሪ ኮሚሽን ለምን አይቋቋምም እላለሁ ። ኢትዮጵያዊ ካለበት ነጻና ገለልተኛነቱ ላይ ጥያቄ ይነሳል ብዬ እኮ ነው ። እንደዚያ ከሆነ ደግሞ እሱን የሚያጣራ ሌላ ኮሚሽን ያስፈልጋል ። እናም ኮሚሽኑ አንዳንድ መተማመን ላይ ያልተደረሰባቸውን አገራዊ ጉዳዮች በገለልተኝነት እየመረመረ እውነቱን ለህዝቡ ያሳውቃል ። ተጠሪነቱ ታዲያ ለጠ/ሚኒስትሩ ሳይሆን ለህዝቡ ነው የሚሆነው !
ከዚሁ ከምርጫ ጉዳይ ሳንወጣ ባለፈው ረቡእ ምሽት በ የሚዲያ ዳሰሳ ላይ የቀረበውን አስገራሚ የምርጫ ትንተና ዳሰስ አድርገን ወጋችንን እንቋጨው ። መቼም ይሄ በሁሉ ነገር ከአለም አንደኛ ነን የሚል ክፉ አባዜ አለቀን ብሏል አይደል ? እናላችሁ የሚዲያ ዳሰሳ አቅራቢው ጋዜጠኛ ታደሰ ሚዛንና በእንግድነት የተጋበዘው የአዲስ ዘመን ዋና አዘጋጅ በምርጫው ዙሪያ ባደረጉት አስገራሚ ትንተና ገና ሁለት አስርት አመታት ያስቆጠረው የአገራችን ምርጫ 200 አመት ገደማ ከሆነው የትልቋ አገር አማሪካ ምርጫ በብዙ ነገሮች እንደሚበልጥ አስረዱን ። አሜሪካኖቹ ቢሰሙ ምን ይሉን ይሆን ?
አይገርማችሁም በምርጫ እኩያ የሚሆነን የአፍሪካ አገር እን ጠፍቶ ከአሜሪካ ጋር ተወዳደርን ። መወዳደር ብቻም ሳይሆን እንደምንልቅም ተነገረን ። በሁለቱ ጋዜጠኞች አባባል እኮ አሜሪካ በ200 አመታት ያልደረሰችበትን የምርጫ እድገት ጦቢያ በሁለት አስርት አመታት አልፋ ሄዳለች ። እንደዚያ ከሆነ ደሞ ዲሞክራሲ ሂደት ሳይሆን የአንድ ጀምበር ክስተት ሆነ ማለት ነው ። ለማንኛውም ግን የእኛ ምርጫ ከአሜሪካ ምርጫ ይበልጣል የሚለውን ትንታኔ በምስጢር ብንይዘው ይሻላል ።
