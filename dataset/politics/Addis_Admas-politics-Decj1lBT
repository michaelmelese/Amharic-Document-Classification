ድንጋይ እንዳይወረወር ሃሳብ መወርወርያ መድረክ !
የፖለቲካ ፓርቲዎች የትም አገር የሚቋቋሙት ሰማይ ቤት ጽድቅ አይደለም ለምድር ስልጣን ነው ። በምርጫ ተፎካክረው አማራጭ ፖሊሲ አቅርበው !
የሚቀድም ሃሳብ ግን እነሆ ! በምንወዳትና በምትወደን አገራችን ስንኖር ።
የተፈጠርነው ለክብር ነው የተፈጠርነው ለስኬት ነው የተፈጠርነው ለሳይንስና ፈጠራ ነው የተፈጠርነው ለእድገትና ብልጽግና ነው የተፈጠርነው ለተሻለ ህይወት ነው ስለዚህ ሁሌም ከዛሬ ነገ የተሻለ ህይወት መመኘታችን ትክክል ነው ። እናም የትላንት ህይወታችን ፈትሸን ልምዳችንን ጨምቀን መንግስትን በ ጥልቀት ገምግመን ራሳችንን አድሰን ሃቁን በህሊናችን መዝነን የተሻለ ነገን ለየራሳችን መፍጠር የተፈጠርንበት አላማ ነው ።
እናላችሁ ተቃዋሚዎች ስልጣን ለመያዝ የሚያደርጉት ሰላማዊ ፉክክር ሁሉ ህገ መንግስታዊ መብት ነው ። ስለዚህ እየዞሩ ለህዝብ ሃሳባቸውን መንገር ፖሊሲያቸውን ማስተዋወቅ ከስልጣን ተፎካካሪያቸው ከኢህአዴግ የሚሻሉባቸውን ነጥቦች ዘርዝረው ማስረዳት ።
እውነቱን ለመናገር በተቃዋሚዎችም አልፈርድም ። ለምን አውራውን ፓርቲ ትጠምዱታላችሁ ? ብዬ ለመናገር ወኔ ይከዳኛል ። እንን እኔ ራሳቸውም ወኔ የሚከዳቸው ይመስለኛል ።
አያድርስና አንድ ተቃዋሚ የ7 ወር ነፍሰጡር ድንገት ተነስታ ስልጣን አማረኝ ውለዱ ! ብትልስ ምን ይኮናል ! ሰላማዊ ሰልፍ ባልተጸፈ ህግ በተከለከለበት የ97 ምርጫ ማግስት ያየሁት ኮሜዲ ትዝ አለኝ ። አንዷ እርጉዝ ሰላማዊ ሰልፍ አማረኝ ! ብላ ባሏን ታፋጥጠዋለች ። እናላችሁ ተቃዋሚዎች ለሩብ ክ/ዘመን ስልጣን ቢመኙም ጨርሶ አላገኙም መንግስት ሆነው አያውቁም ። እንንስ አንድ ሙሉ መንግስት ሩብም አልደረሳቸውም ።
የህዝባዊ አመጹ ሰሞን በኢህአዴግና በአገሪቱ ፖለቲካ ላይ ግምገማ ሲሰጡ ከነበሩ አንጋፋ ታጋዮች አንዱ አቶ በረከት ስምኦን ኢትዮጵያን የሚያህል ትልቅ አገር በኢህአዴግ ብቻ ሊወከል አይችልም ያሉ መሰለኝ ።
በነገራችን ላይ አንዳንድ ተቃዋሚ ፓርቲዎች ኢህአዴግ ያልተጠየቀውን ይመልሳል ሲሉ ይወቅሳሉ ።
እኔና ኢህአዴግ ነፍሴ ሃሳባችን ለየቅል ነው እንጂ ዜጐች ሃሳባቸውን እንደ ልብ የሚተነፍሱበት መድረክ በብዛት መፈጠር ያለበት ዘመን ላይ ነን ። ኢህአዴግን ብሆን ኖሮ ምን እንደማደርግ ታውቃላችሁ ? ያንን የህዝብ አመጽና ቁጣ እናም ይህንን ሚዲያ ዲሞክራሲያዊ ድምጽ ! ትክክለኛው የህዝብ ድምጽ ይስተጋባበታላ !
ኢህአዴግ ይሄን የማያባራ የህዝብ ተቃውሞና አመጽ በአይኑ በብሌኑ ማየት እስከጀመረበት አመት ሁለት አመት ድረስ ያለውን አምርሬ ልወቅሰው አይዳዳኝም ። ለምን ቢሉ ላለፉት 25 አመታት የሚያውቀው ህዝብ ሁሉን ቻይ ነዋ ! እናም አምባገነንም ዲሞክራሲያዊም ሳይሆን እያጣቀሰ ሲገዛን መቆየቱን እቀበለዋለሁ ።
እናላችሁ ኢህአዴግ አሁን መንቃት አለበት ። በአካልም በመንፈስም ! በሌላ በኩል ኢትዮጵያን ማስተዳደር ህዝቡን ከድህነት ማውጣት ባለ 2 ዲጂት የኢኮኖሚ እድገት ማስመዝገብ ባለ መካከለኛ ገቢ አገር መፍጠር ወዘተ የእኔ ብቸኛ እዳ ነው ! ከሚል ነባር የተሳሳተ ሃሳብና እምነቱ መውጣት አለበት ኢህአዴግ ! የኢዴፓ መስራቹና ትንታግ ፖለቲከኛው አቶ ልደቱ አያሌው የአስቸይ ጊዜ አዋጁ የታወጀ ሰሞን በፋና ብሮድካስቲንግ በተዘጋጀው የውይይት መድረክ ላይ እንዲህ ማለታቸው ይታወሳል ።
ከዚህ በኋላ መታወቅ ያለበት ኢትዮጵያ የኢህአዴግ ብቻ ሳትሆን የሁላችንም ናት !
አይገርማችሁም ወጌን የጀመርኩት የፖለቲካ ፓርቲዎች ለስልጣን የሚያደርጉት ጥረት ለሩብ ክፍለ ዘመን ሳይሳካ የቀረበትን ሁኔታ ነበር ። ግን ወደ ሌላ ጥልቅ ጉዳይ ሳላውቅ ገባሁ ። እናም መንግስት የመሆን ረሃባቸው እንንስ በእውን በአፕሬንትሺፕ የቲቪ ሪያሊቲ ሾው እንን የሚያስታግስላቸው አላገኙም ። እኔ የምለው ግን ከ70 በላይ የፖለቲካ ፓርቲዎች አሉ የሚባለው እውነት ነው እንዴ ? ቆይ ምን የሰራሉ ?
የአገሬን ተቃዋሚዎች ምን ታዘብቸው መሰላችሁ ? ሲወዛገቡ እንን ጊዜና ቦታ አይመርጡም ።
የኢትዮጵያ ፖለቲከኞችና ፓርቲዎች ዋና ችግራቸው ይሄን እንን ምርጫ ቦርድ ይመርምረው ። ግን ሁሉም አዲስ ነገር አይደለም ። በ አንድነት በ መኢአድ ተከስቷል ። አሁን ደግሞ በ ሰማያዊ !
እኔ የምለው አዲሱ የሰማያዊ ተመራጭ ሊቀመንበር የጸደቀው የሩብ አመት በጀት ያሉት 3 ሚ ብር . የምር ነው የፉገራ ? በንጽህና ከሆነ ያድርግለት !
