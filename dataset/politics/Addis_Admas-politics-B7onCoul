እጩ ጠ/ሚኒስትሮች የምረጡኝ ዘመቻ ያድርጉ !
ለቀውስ ዘመን የሚመጥን ብቃትና አቅም ያለው ጠ/ሚኒስትር ያስፈልገናል ።
የኢህአዴግ አባል ያልሆነ ጠ/ሚኒስትር መሾምም የማይቻል አይደለም ።
ኢህአዴግ ከመረጠው ህዝብ ጋር እንተዋወቃለን ወይ ?

ላለፉት 27 አመታት ግድም በስልጣን ላይ የዘለቀው ኢህአዴግ ነፍሴ መቼም ከአፉ ተለይቶት የማያውቅ አንድ ዝነኛ አባባል አለው ዲሞክራሲ ለዚህች አገር የህልውና ጉዳይ ነው የሚል ።
እናላችሁ አንዳንድ ደፋሮች ያንን የህልውና ጉዳይ ነው ያልከውን ዲሞክራሲ የት አደረስከው ? ብለው ሲጠይቁት ምን ይላል መሰላችሁ ? ዲሞክራሲ በአንድ ጀንበር የሚመጣ ሳይሆን ሂደት ነው ! ግን ሂደት በአመት ሲመነዘር ስንት ይሆናል ? ይሄን ማለት ከጀመረ እኮ 30 አመት ሊሆነው ነው !
በእርግጥ ኢህአዴግ ነፍሴ በታሪኩ ገጥሞት የማያውቅ ህዝባዊ የተቃውሞ ማእበል ከገጠመው ወዲህ እንዲህ አይነቱን ዋዛና ፈዛዛ እርግፍ አድርጐ ትቶታል ።
የኢህአዴግ የዲሞክራሲ ስርአት ግንባታ አለመሳካቱን ሳስብ ሁሌም ትዝ የሚለኝ የህውሃት አንጋፋ ታጋይና የአየር ሃይል አዛዥ የነበሩት ብ/ጄኔራል አበበ ተ/ሃይማኖት የተናገሩት ነው ። ብ/ጄኔራሉ በአንድ ወቅት ለዚሁ ጋዜጣ እንደገለጹት ኢህአዴግ የ60ዎቹ አማጺ ትውልድ ስብስብ በመሆኑ ዲሞክራሲን ሊያሰፍን አይችልም ዲሞክራሲን ማምጣት የሚችለው ወጣቱ ትውልድ ነው ።
ብ/ጄነራል አበበ እንደሚያስረዱት ኢህአዴግ ታግሎ ደርግን ከገረሰሰና ነጻነት ካመጣ በኋላ በስልጣን ላይ መቆየቱ ነው ጥፋቱ ለወጣቱ ትውልድ የስልጣን ሽግግር ማድረግ ነበረበት ። ይሄን ባለማድረጉም ነው ዲሞክራሲ እስካሁን ድረስ በአገሪቱ መስፈን ያልቻለው ይላሉ አንጋፋው የህውሃት ታጋይ ።
ሆኖም ግን አመራሮቹም ራሳቸው ጨርሶ የማይክዱት አንድ እውነት አለ ። ለግማሽ ክ/ዘመን ሲገዙት በቆዩት አገር ላይ ተስፋ ሰጪ የዲሞክራሲ ስርአት እንዲያቆጠቁጥ እንን አላደረጉም ! መፍጠር ችለናል ?
እናም ኢህአዴጐች ከ25 አመታት በላይ በስልጣን ላይ የመቆየት እድል አግኝተው በአገሪቱ ላይ የዲሞክራሲን ጭላንጭል ሊያሳዩን ካልቻሉ ብ/ጄነራል አበበ ያሉት እውነት ሳይሆን አይቀርም ።
ወደ እናት ድርጅታችን ልመልሳችሁ ። ኢህአዴግ ነፍሴ ዛሬም ድረስ የሚፈታተነው ዋና ችግር ለለውጥ ዳተኛ መሆኑ ነው ። በጦቢያ ምድር ላይ እኔና የእኔ ሃሳብ ብቻ ናቸው የሚነግሱት ! ከሚለው አቋሙ በተጨማሪ ማለት ነው ። የትኞቹም ግን አልጠቀሙትም ። ለምሳሌ የፖለቲካ እስረኞችን መፍታት የፖለቲካ ምህዳሩን ለማስፋትና አገራዊ መግባባት ለመፍጠር እንደሚጠቅም አምኖ እርምጃ ለመውሰድ ስንት ዘመን ፈጀበት ? ምናልባት ይሄን እርምጃ ከአንድ አመት በፊት ወስዶ ቢሆን ኖሮ የብዙዎችን ህልፈት ይታደግ ነበር ። ብዙ ንብረቶችንም ከውድመት ያተርፍ ነበር ።
የሆኖ ሆኖ ኢህአዴግ በአጭር ጊዜ ውስጥ በሺዎች የሚቆጠሩ የፖለቲካ እስረኞችን ።
በነገራችን ላይ ፖለቲካዊ መፍትሄ ዘግይቷል ወይም ረፍዶበታል አይባልም ። እናም የፖለቲካ እስረኞች መፈታት ይበል የሚያሰኝ ነው ። አሁን ጥያቄው ምን መሰላችሁ ? እስረኞች ተፈቱ ከዚያስ ? ቀጣዩ እርምጃ ምንድን ነው ? የፖለቲካ ተንታኞች እንደሚሉት የእስረኞች መፈታት ብቻውን በአገሪቱ ፖለቲካ ላይ የሚያመጣው ለውጥ አይኖርም ።
ከተቃዋሚዎችና የአገሬ ጉዳይ ይመለከተኛል ከሚሉ ኢትዮጵያውያን ጋር ውይይትና ድርድር ማካሄድ የዲሞክራሲ ተቋማትን እንደገና ማዋቀር ተቃዋሚ ፓርቲዎች በነጻነት እንዲንቀሳቀሱ ምቹ ሁኔታ መፍጠር እንዲሁም ለህዝብ ጥያቄዎች አፋጣኝ ምላሽ መስጠት የኢህአዴግ አጣዳፊ ስራዎች ናቸው ።
ወደ ኦህዴድ እንመለስ ። የእነ አቶ ለማ መገርሳ አመራር በኦሮሚያ ክልል ብቻ ሳይሆን በመላ አገሪቱ በአጭር ጊዜ ውስጥ እንዴት ትኩረትና ተቀባይነት ማግኘት እንደቻለ የሚታወቅ ነው ። አንደኛ መሪዎቹ መናገር ይችሉበታል አንደበተ ርእቱ ናቸው ። ተናግረው ያሳምናሉ ። ህዝብ ያከብራሉ ። በዚያ ላይ ኢትዮጵያዊነትንና አንድነትን በማቀንቀን ህዝቡ ላለፉት 27 አመታት የጐደለበትን የአገር ፍቅር ስሜት ሞሉለት ። በኢትዮጵያዊነት መንፈስና ጸጋ አጥለቀለቁት ። በቀላሉም የብዙዎችን ልብ አሸነፉ ። የለማ መገርሳ ኢትዮጵያዊነት ሱስ ነው ! ዝነኛ አባባል የአመቱ ሳይሆን የክፍለ ዘመኑ ጥቅስ ነው ! ዶ/ር አብይ አህመድ ደግሞ በአንድ ንግግራቸው ላይ እንዲህ ብለዋል እቺ አገር ካለፈው ትውልድ የወረስናት ሳይሆን ከመጪው ትውልድ ላይ የተዋስናት ናት ።
አዲሱ የኦህዴድ አመራሮች የአገራችንን ለዘመናት የዘለቀ እርስ በእርስ የመጨራረስና የመጠላለፍ የጥላቻ ፖለቲካ ታሪክ ።
ሌላ ልጥቀስላችሁ ። ያን ሰሞን የኦህዴድ ሊቀመንበሩ የአቶ ለማ መገርሳ የምክትላቸው ዶ/ር አብይ አህመድና የተቃዋሚ ፓርቲ መሪው ዶ/ር መረራ ጉዲና ፎቶዎች አንድ ላይ ተደርድረው በመኪናና ባጃጆች ላይ ተለጥፈው ታይተዋል ።
የኦህዴድ ወጣት የአመራር ቡድን አዎንታዊ የለውጥ እርምጃ ።
የኦህዴድ ወጣት አመራሮች ደግነትን ከፍቅር ባጣመረ እርምጃቸው የጥላቻ ፖለቲካን ሰብረውታል ።
እነሱ ብቻ ሳይሆኑ ብዙ ዜጐችና የፖለቲካ ፓርቲዎች በኦህዴድ ተግባር ተደስተዋል ። ለድርጅቱም የነበራቸውን አመለካከት እንደለወጡ ይናገራሉ ። ማወቅ በእጅጉ ያጓጓል ።
ከጠ/ሚኒስትርነት ስልጣናቸው የመልቀቅ ጥያቄ ያቀረቡትን ጠ/ሚኒስትር ሃይለማርም ደሳለኝ የሚተካ አዲስ ጠ/ሚኒስትር በቅርቡ እንደሚሾም ይጠበቃል በተለመደው ኢህአዴጋዊ አሰራር ። እናም ከብአዴን አቶ ደመቀ መኮንን ከዴህዴን አቶ ሽፈራው ሽጉጤ ከኦህዴድ ዶ/ር አብይ አህመድ የአገሪቱ ጠ/ሚኒስትር ለመሆን በእጩነት ይቀርባሉ ተብሏል ። በሌላ በኩል ዶ/ር አብይ አህመድ ተከታዩ ጠ/ሚኒስትር ሆነው ሊመረጡ እንደሚችሉ ተገምቷል ። ነገር ግን በአሁኑ ወቅት ለጠ/ሚኒስትርነት የሚመረጠው ግለሰብ እንዳለመታደል ሆኖ የሰላም ዘመን መሪ አይደለም ። ይልቁንም የቀውስ ዘመን መሪ ነው የሚሆነው ። እናም አገሪቱን ከገባችበት ዘርፈ ብዙ ፖለቲካዊ ኢኮኖሚያዊና ማህበራዊ ቀውስ በማውጣት ዘላቂ ሰላምና መረጋጋት የማምጣት ልዩ ጥበብና ብልሃት የታደለ መሪ መሆን ይገባል ። ይታያችሁ በአስቸይ ጊዜ አዋጅ ውስጥ የምትገኝ አገር ነው ተረክቦ የሚመራው ።
ባለፈው ሳምንት ተፈሪ መኮንን የተባሉ ጸሀፊ የጠ/ሚኒስትር ሃይለማርያም ዘመን በሚል ርእስ ባስነበቡት መጣጥፍ የዛሬዋ ኢትዮጵያ ልዩ ችሎታ ያለው አዲስ ጐዳና ለመከተል የማይፈራ መሪ ትፈልጋለች ብለዋል ። እኔም ሃሳባቸውን እጋራለሁ ። ግን ከየት ይመጣል ነው ? ያውም በኢህአዴጋዊ አመራረጥ ። እንደኔ በአሁን ሰአት ከብአዴን ከኦህዴድ ከህውሃት ወዘተ በሚለው ላይ ባናተኩር ነው የሚሻለው ። በየአመቱ የአስቸይ ጊዜ አዋጅ በሚታወጅባት አገር የፓርቲ ክብርና ስልጣን ሊያስጨንቀን አይገባም ። በ97 ምርጫ ማግስት በአዲስ አበባ ከንቲባነት የተሾሙት የኢህአዴግ አባል አልነበሩም !
በሌላ በኩል ከኢህአዴግ እህት ድርጅቶች የተወከሉ እጩ ጠ/ሚኒስትሮችም ቢሆኑ ከወትሮው በተለየ መንገድ ቢመረጡ የተሻለ ነው ብዬ አስባለሁ ። የምንሻው አገሪቱን ከቀውስና ከውስብስብ ችግሮች የሚያወጣ መሪ እንደመሆኑ እጩዎቹ በቴሌቪዥን የምረጡኝ ዘመቻ ለምን አይወዳደሩም ። እጩዎቹ እንዴት አገሪቱን ከተዘፈቀችበት ፖለቲካዊ ቀውስ እንደሚያወጧትና እንደሚያረጋጓት የህዝቡን ጥያቄዎች እንዴት በአፋጣኝ እንደሚመልሱ ለወጣቶች የስራ እድል የሚፈጥሩበትን አማራጮች በእጅጉ የጠበበውን የፖለቲካ ምህዳር እንዴት እንደሚያሰፉት ለተቃውሞ የሚወጡ ዜጐች ህይወት ሳይጠፋ ተቃውሟቸውን ገልጸው በሰላም ወደ ቤት የሚገቡበት መንገድ ከዳግም የአስቸይ ጊዜ አዋጅ እንዴት እንደሚገላግሉን ምን አይነት ለውጥ እንደሚተገብሩ እንዴት በህዝቡ ውስጥ አገራዊ የአንድነት ስሜት መፍጠር እንደሚችሉ ወዘተ ጥበብና ብልሃታቸውን በዝርዝር ይንገሩን ። እናም በመጨረሻ አንጀት ላይ ጠብ የሚል አሳማኝ ሀሳብ ያቀረበው እጩ ተወዳዳሪ የአገሪቱ ጠ/ሚኒስትር ሆኖ ቢመረጥ ይበጃል ብዬ አስባለሁ ። መሃል መንገድ ላይ ወገቤን ብለው ከሚያቋርጡ መጀመሪያውኑ ቢጣሩ ለነሱም ለአገርም ይጠቅማል ። ለምሳሌ ከጠ/ሚኒስትር ሃ/ማርያም ደሳለኝ የአመራር ዘይቤ በምን ይለያሉ ? የማይለዩ ከሆነ እሳቸውን መድገም ነው የሚሆነው ?
የምስራቅ አፍሪካ የጂኦ ፖለቲካ ምሁር ፕሮፌሰር መድሃኔ ታደሰ ተተኪው ጠ/ሚኒስትር የአገሪቱን ችግር እንዴት ሊፈቱ ይችላሉ የሚለውን በተመለከተ ሰሞኑን ለሚዲያ በሰጡት አስተያየት አዲሱ ጠ/ሚኒስትር ምን አይነት የፖሊሲ ለውጥና የፖለቲካ ሂደት ይከተላሉ የሚለው ነው ዋናው ጉዳይ ተተኪው ጠ/ሚኒስትር የአገሪቱን ወቅታዊ ሁኔታ በትክክል ማንበብና የችግሮቹን ጥልቀትና ስፋት በትክክል የሚረዱ ከሆነ መልሱ ቀላል ነው ። ፈጣሪ ኢትዮጵያንና ህዝቦቿን ይባርክ !


