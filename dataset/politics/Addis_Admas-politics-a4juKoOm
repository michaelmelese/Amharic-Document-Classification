ኩረጃን ለትውልድ አናወርስም የሚል ዘመቻ የግድ ነው !
የአለም አቀፍ ሆቴሎችን ስም መመንተፍ ጉድ አፈላ !
የዛሬውን ወጋችንን የምንጀምረው አንድ ሁለት ቀልዶችን ጣል በማድረግ ነው ። የቀልዶቹ አላማ እናንተን ፈገግ ማሰኘት ነው ።
የህንዱ የነጻነት ታጋይ የነበሩት ማህትማ ጋንዲ ለጠረጴዛ ዙሪያ ውይይት ወደ እንግሊዝ አገር ይሄዳሉ ። ያኔ ጋንዲ ሸሚዝ የሚባል ነገር መልበስ እርም ብለው ነበር ። እናም በለንደን አውራጐዳና ላይ ከፊል እርቃናቸውን ሆነው ይዘዋወራሉ ። አንድ ትንሽ ልጅ ከእናቱ ጋር ሆኖ ወደ ጋንዲ ቀረብ ይልና ።
ሚስተር ጋንዲ ለምን እናቴ ሸሚዝ አትገዛልዎትም ? ሲል ይጠይቃቸዋል ።
ጋንዲም በጣም አመሰግንሃለሁ የእኔ ልጅ ግን ወንድሞቼስ ?
ትንሹ ልጅ እናቴ ለእነሱም ልትገዛላቸው ትችላለች ስንት ናቸው ወንድሞችዎ ?
ጋንዲ 400 ሚሊዮን ! አሉ ፍርጥም ብለው ።
አሁንም ስለጋንዲ ሌላ ቀልድ ወይም ጨዋታ ልድገማችሁ ። እንግዲህ ጋንዲ ፊልም የሚባል ነገር አይተው አያውቁም አሉ ። አንድ ሰው ቻርሊ ቻፕሊንን ሊያስተዋውቃቸው ይሞክራል ።
ሚ/ር ጋንዲ ይተዋወቁት በአለም እጅግ ዝነኛው ኮሜዲያን ቻርሊ ቻፕሊን ነው ።
ጋንዲም ቶሎ ቀበል አድርገው አዝናለሁ ጥርሶች ስለሌሉኝ መሳቅ አልችልም ።
በዚህ አባባላቸው ቻፕሊን በሳቅ ፈረስ ።
አንድ የመጨረሻ ቀልድ ልንገራችሁና ኮስተር ወዳሉ አገራዊ ጉዳዮች እንገባለን ።
ንጉስ ጆርጅ ሚ/ር ጋንዲ ያለሸሚዝ እኔ ፊት ስትቀርብ ሃፍረት አይሰማህም ? ጋንዲ ንጉስ ሆይ እርስዎ የለበሱት ለሁለታችንም ይበቃል እኮ !
በዚህ አጋጣሚ ለጋዜጠኞች እሮሮ ምላሽ በመስጠት መልካም አስተዳደር ለማስፈን ያለውን ጽኑ ቁርጠኝነት በተግባር ላሳየው የፕሬስ ድርጅቱ አመራር አክብሮቴን ልገልጽ እወዳለሁ ።
ወደሌላ አጀንዳ እንሻገር ። እኔ የምለው ባለፈው ሳምንት ከ400 በላይ የሚሆኑ የሆቴል ኩባንያዎች በመዲናችን ጉባኤ ተቀምጠው እንደነበር ሰማችሁ አይደል ? ይሄ መቼም ግሩም አጋጣሚ እኮ ነው ። ጠ/ሚኒስትር ሃይለማርያም ደሳለኝም በስብሰባው መክፈቻ ላይ ባደረጉት ንግግር አለም አቀፍ የሆቴል ኩባንያዎች በአዲስ አበባና በክልል ከተሞች ሆቴሎቻቸውን እንዲከፍቱ ጥሪ አቅርበዋል ። ጥሪ ማድረጋቸው ሸጋ ነው ። ምናልባት ጠ/ሚኒስትሩ ።
እኔ የምለው ግን ካልጠፋ ስም ባህር ማዶ ተሻግሮ የፈረንጅ ስም መመንተፍ በህግ ባያስጠይቅ እን ከሞራል አንጻር ተገቢ ነው እንዴ ? እርግጠኛ ነኝ የስም ዝርፊያው የሚመጣው የአለም አቀፍ ሆቴሎችን መስፈርት ለሟሟላት አቅም ብቻ ሳይሆን ልብም ጭምር ስናጣ ነው ።
ሌላው ሁሌ የሚከነክነኝ ምን መሰላችሁ ? እንዴት ይሄ ሁሌ ሆቴል እየተገነባ ባለበት ሰአት አንጀት የሚያርስና የልብ የሚያደርስ የሆቴልና ቱሪዝም ት/ቤት አልተከፈተም ? መልካም ሰንበት !


