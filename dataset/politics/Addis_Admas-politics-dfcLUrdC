አንዳንዴ ገዢ ፓርቲም በምርጫ ይሸነፋል !
በናይጀሪያ ፕሬዚዳንታዊ ምርጫ እንዴት እንደተነቃቃሁ አልነግራችሁም ።
ይኸውላችሁ ከኢንተርኔት ላይ የአፍሪካ ተቃዋሚ ፓርቲዎች በሚል ብራውዝ ሳደርግ በሚል ርእስ የአገር ፓርቲዎች ዝርዝር ከች አለልኝ ። አንዳንዶቹ ስማቸውም አላማቸውም ግርም ይላል ። ጥቂቶቹ ቅዠት ይመስላሉ ። ሌሎቹ ደግሞ የምኞት ፓርቲዎች የሚመስሉ ናቸው ። የሚገርመው ምን መሰላችሁ ? ሁሉም ህጋዊ ናቸው ፈቃድ ያላቸው !
አያችሁልኝ ልዩነታችንን ? በሰለጠኑት አገር ማበድ ሁሉ ይፈቀዳል !
ቆይ ግን እኔ መንግስት ብሆን ወህኒ ቤቶችን በሙሉ ት/ቤት አደርጋቸዋለሁ የሚል ደፋር ወይም ገገማ ተቃዋሚ ቢመጣ ኢህአዴግን ምን ሊውጠው ነው ? ልብ አድርጉ ! ተቃዋሚዎቹ ኢህአዴግን እንዲህ አድርግልን አላሉትም ። ቢሉትም በጄ ስለማይል ምኞታቸውን ነው የገለጹት ! አያችሁ ሚዲያ በመንግስት ሞኖፖሊ ሲደረግ የምታስቡትን ልንገራችሁ ይላል ። የአየር ሰአት ብቻ ሳይሆን የምትናገሩትንም ሰፍሬ ልስጣችሁ ማለቱ አይቀርም ።
እኔ ኢህአዴግን ብሆን ግን ፈጽሞ ወደ ሳንሱር አልገባም ነበር ። በቃ ተሟሙቼ የተሻለ ነገር አስባለሁ ።
የኢህአዴግ ነገር አናዶኝ ወዳላሰብኩት አጀንዳ ገባሁ አይደል ?
ከሁሉም ትኩረቴን የሳበው ግን ።
አሁን ደግሞ እስቲ የሰሞኑ ዋነኛ የመነጋገሪያ አጀንዳ ወደነበረው የናይጄሪያ ታሪካዊ ምርጫ እንመለስ ።
አንቶኒ ጐልድማን የተባለ ናይጄሪያዊ ከፍተኛ የቢዝነስ አማካሪ ከምርጫው በኋላ ስለጉድላክ ጆናታን ፓርቲ መሸነፍ ተጠይቆ ምን አለ መሰላችሁ ? ገዢው ፓርቲ የተሸነፈበት ብዙ ምክንያቶች ሊኖሩ ይችላሉ ። ዋናው ምክንያት ግን ምርጫው ባለመጭበርበሩ ነው ። የናይጄሪያ የቀድሞ ፕሬዚዳንት አሉሴንጉን ኦባሳንጆ ደግሞ ምን ቢሉ ጥሩ ነው ? በናይጄሪያ ኢየሱስ ክርስቶስም ምርጫ ቢያካሂድ ነጻና ፍትሃዊ አይሆንም ! ድሮ ቢሆን ኖሮ ኦባሳንጆ ልክ ይሆኑ ነበር ። ዘንድሮ ግን ታሪክ ተለውጧል ።
በናይጄሪያ ታሪክ በ30 አመታት ውስጥ ያልታየ ክስተት ነው ። በቀድሞው የጦር አዛዥ የሚመራው የናይጄሪያ ተቃዋሚ ፓርቲ ።
ሁሉም ናይጀሪያዊ ብሄራዊ የምርጫ ኮሚሽን ውጤቱን አጠናቅሮ ይፋ እስኪያደርግ ድረስ በትእግስት እንዲጠባበቅ አሳስባለሁ በማለት ጉድላክ ጆናታን በፌስ ቡካቸው ላይ ጽፈው ነበር ።
የተቃዋሚ ፓርቲው መሪ ጄነራል ቡሃሪም ዝም አላሉም የአገሬ የናይጄሪያ ህዝቦች ውጤቱ በሙሉ ተጠናቆ ይፋ እስኪደረግ ድረስ በትእግስትና በንቃት ትጠብቁ ዘንድ እጠይቃችኋለሁ ሲሉ ደጋፊዎቻቸውን አረጋግተዋል በትዊተራቸው ።
በዚህ ብቻ ግን አላበቃም ። የጀነራል ቡሃሪ ፓርቲ ምርጫውን በ ዝረራ ማሸነፉን ካረጋገጠ በኋላ ከፍተኛ የረብሻና የብጥብጥ ስጋት አረብቦ ነበር ። የጉድላክ ጆናታን ደጋፊዎች ሽንፈትን በጸጋ ላለመቀበል ዳር ዳርታ አሳይተው ነበር ተብሏል ። እናላችሁ ጆናታን ትንሽ የማቅማማት ነገር ቢያሳዩ ኖሮ ። ምርጫው ተጭበርብሯል በሚል ሰበብ አገሪቷን ለመቀወጥ ያቆበቆበ ደጋፊ በሽበሽ ነበር ። ላለፉት 17 አመታት ናይጄሪያን በፕሬዚዳንትነት የመሩት ጉድላክ ጆናታን ግን የአሸናፊው ፓርቲ መሪ ጋ ደውለው እንደሰለጠኑት የምእራቦቹ ፖለቲከኞች !
የቡሃሪ ፓርቲ ቃል አቀባይ የሆኑት ላይ ሞሃመድ አቡጃ ከሚገኘው ዋና ጽ/ቤታቸው ለሪፖርተሮች በሰጡት መግለጫ ጆናታን ሽንፈታቸውን በጸጋ ለመቀበል አይፈልጉ ይሆናል የሚል ፍራቻ ነበረን ። በወሰዱት እርምጃ ግን ሁሌም በጀግንነታቸው ሲታወሱ ይኖራሉ ብለዋል ። አሁን ውጥረቱ በአስደናቂ ፍጥነት ይረግባል ሲሉም እርግጠኝነት በተሞላ ቃና ለጋዜጠኞች ተናግረዋል ። እናላችሁ የ2015 የናይጄሪያን ምርጫ ያሸነፈው የናይጀሪያ ተቃዋሚ ፓርቲ ብቻ አይደለም ። ሁለቱም ናቸው ተቃዋሚውም ገዢውም ፓርቲ !
ባለፈው ረቡእ የዋለውን 1 ።
ናይጀሪያ እንግዲህ በዚህም ሆነ በዚያ ታሪክ ሰርታለች ። ኢህአዴግም ተቃዋሚዎችም ምርጫ ቦርዳችንም ምርጥ ተሞክሮ ምርጥ ትምህርት ቀስመውበታል ብለን ተስፋ እናደርጋለን ።
ምርጫው ነጻ ሰላማዊና ፍትሃዊ እንዲሆን መወትወትና መትጋት ተገቢ ነው ። የዚያኑ ያህልም ታዲያ በምርጫ ማሸነፍም መሸነፍም እንዳለ ራስን ማስታወስ ተገቢ ነው ።
የጦቢያ ፓርቲዎች ምርጫን ፍጥጫ እያደረጉት ተቸገርን እኮ !
ይኸውላችሁ አንዳንድ መረጃዎች እንደሚጠቁሙት ዘመኑ የአፍሪካ ተቃዋሚዎች ይመስላል ። ባለፈው አመት ።
ይልቅስ ምን አሰብኩ መሰላችሁ ? አንድ ሁለት ተቃዋሚ ፓርቲዎች ለማቋቋም !
