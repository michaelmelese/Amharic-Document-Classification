ቢሊየነሯ ቻይናዊት ።
የቻይና ኢኮኖሚ ቀጣይ የእድገት እንቅስቃሴ እየተካሄደ በነበረበት ወቅት ማለት ነው ። በእርግጥ ዝሃይ ያደገችው በቻይና እጅግ የበለጸጉ ግዛቶች ተብለው ከሚጠቀሱት አንዱ በሆነውና በደቡባዊ ቻይና በሚገኘው ጉዋንግዶንግ ግዛት ውስጥ ነበር ። የሁለተኛ ደረጃ ትምህርቷን ስታጠናቅቅ የኮሌጅ መግቢያ ፈተና ላለመውሰድ የወሰነችው ዝሃይ ይልቁንም ከእናቷ ላይ ትንሽ ገንዘብ ተበድራ ጨርቃ ጨርቅ እየገዛች መሸጥ ጀመረች ቢዝነስ ልሞክር በሚል ። መጀመሪያ ላይ ታዲያ አልተሳካላትም ። ኪሳራ በኪሳራ ሆነች ። ሆኖም ቢዝነስ እጣ ፈንታዬ አይደለም በሚል ተስፋ መቁረጥ ስራውን እርግፍ አድርጋ አልተቀመጠችም ። ከኪሳራዋ ተምራ ቢዝነሱን ቀጠለች ። የመጀመሪያውን ቢዝነሷን እያስተዳደረች ሳለ በሌሎች ኢንዱስትሪዎች ውስጥ ያሉ የስራ እድሎችንም ማስተዋል ጀመረች ። እሷ ያደገችበት የጉዋንግዶንግ ግዛት በቤት እቃዎች ማምረቻ ማእከልነቱ ይታወቅ ነበር ። በዚህ ግዛት የሚፈበረኩ ምርቶች ዘመናዊ ናቸው ተብለው ይታሰብ የነበረ ሲሆን በሰሜኑ ክፍል ብዙ ፈላጊ ደንበኞችም ነበሩት ። ሚስ ዝሃይ የቤት እቃዎች ምርት ቢዝነስውስጥለመግባት የወሰነችውም ለዚህ ነበር ። ዘላ ግን አልነበረም የገባችበት ። መጀመሪያ ራሷን ከስራው ጋር በቅጡ ለማስተዋወቅ በማሰብ ከደቡቡ የአገሪቱ ክፍል ለሌሎች ሰዎች ጥሩ ምርት አቅራቢዎችን እንዲያገኙ ስታግዝ ቆየች ። በስራው ልምድ እያገኘች ስትመጣ ራሷ በቀጥታ በንግዱ ውስጥ መሳተፍ ጀመረች ።
እድሜዋ 20ዎቹ መጀመሪያ ላይ ሲደርስ ቤጂንግ ውስጥ የራሷን ፋብሪካ አቋቋመች ። ወጪዎችን ለመቀነስና የጥራት ችግር እንዳይፈጠር በማሰብም በአንድ ምርት ላይ አተኩራ ለመስራት ወሰነች ትራሶችን ብቻ ። ቢዝነሷ ስኬት እየተቀዳጀ መጣ ። ኩባንያዋ ከፍተኛ ገቢ እያገኘ መሆኑም ይወራ ጀመር ።
አስደንጋጭ ገጠመኝ ።
እያንዳንዷን የምታገኛትን ሳንቲም ሁሉ በንግድ ስራዋ ላይ ኢንቨስት ማድረግ የምትወደው ዝሃይ የመኖሪያ አፓርትመንት ኪራይ በመክፈል ሌላ ወጪ ማውጣት ተገቢ መስሎ ስላልታያት ኑሮዋን እዚያው ፋብሪካው ውስጥ ማድረጓን ታስታውሳለች ። ፋብሪካ ውስጥ ትውላለች ቢሮዋ ውስጥ ታድራለች ። በርካቶቹ ሰራተኞቿም በፈቃዳቸው እዚያው ነበር የሚኖሩት ።
አንድ ሌሊት ግን አስደንጋጭ ነገር ተከሰተ ። ዘራፊዎች ቢሮዋን ሰብረው በመግባት የገንዘብ ካዝናውን እንድትከፍላቸው ጠየቋት ። ሚስ ዝሃይ ግን ለመክፈት ፈቃደኛ አልነበረችም ። ምክንያቷንም ስትገልጽ ካዝናውን ከከፈትኩላቸው በኋላ እንደሚገድሉኝ ስላመንኩ ነው ብላለች ። ዘራፊዎቹ ትተዋት አልሄዱም ። ጭካኔ የተሞላበት ጥቃት ፈጸሙባት ። ፊቴ እና ጉሮሮዬ ላይ ሳይቀር ተወግቻለሁ ይሄ ብቻ ግን አልነበረም ጥቃቱ ። ብዙዎቹ ጥርሶቿም ወላልቀዋል በድብደባው ። በመጨረሻ የእርዳታ ጩኸቷን የሰሙ ጥቂት ሰራተኞች ደርሰውላት ነው ነፍሷ የተረፈው በባለሶስት ጐማ ቢስክሊሌት ሆስፒታል ወስደዋት ህክምና በማግኘቷ ።
እንደገና መጀመር ።
የማታ ማታ ዝሃይ ከአስደንጋጩ የስቃይ ገጠመኟ በማገገም ትዳር መሰረተች ። ከባለቤቷ ጋር በመሆንም በትውልድ ቀዬዋ ጉዋንግዶንግ ግዛት ውስጥ የቤት እቃዎች ንግድ ጀመረች በ1990ዎቹ አመታት ማለት ነው ።
በወቅቱ ብዙ ሰዎች በምትከተለው የቢዝነስ ሞዴል ላይ ጥርጣሬ እንደነበራቸው የምታስታውሰው ዝሃይ በእርግጥ በጣም ውጤታማ ነበር ስትል በእርግጠኝነት ትናገራለች ። ዝሃይ የተገበረችው እቅድ በወቅቱ የቤት ኪራይ እርካሽ በነበረበት የከተማ ዳርቻዎች ሰፋፊ መደብሮችን መክፈት ነበር ። ሰፊ ቦታዎችን መያዝ ማለት ደግሞ ብዙ አይነት ምርቶችን ለሽያጭ ማቅረብ ማለት ነው ።
በጊዜው በኢንዱስትሪው ውስጥ ያልተለመደ ነገር ለመፍጠርም ጥራለች የትርፍ ጣሪያዋን በ30 በመቶ ዝቅ አድርጋ የምርቶችን ዋጋ በመቀነስ ።
የቤት ውስጥ ቁሳቁሶችን በተመለከተ የነበረው አመለካከት መለወጡም ለቢዝነሱ ስኬት የማይናቅ አስተዋጽኦ አበርክቷል ። እስከ 1990ዎቹ አመታት ድረስ በቻይናውያን መኖሪያ ቤቶች ውስጥ የሚገኙ ቁሳቁሶች በእጅ የተሰሩ ነበሩ ። ብልጽግና ይበልጥ እየተስፋፋ ሲመጣ ግን በማደግ ላይ የሚገኘው የመካከለኛ ገቢ የህብረተሰብ ክፍል በባለሙያዎች የተመረቱ ምርጥ የቤት እቃዎችን የመጠቀም ፍላጐቱ እያደገ መጣ ።
ዝሃይ ሜይኪውይንግ የቢዝነስ እቅዷ ስኬታማነት መረጋገጡንና ጠንካራ ገበያ እንደፈጠረላትም ትናገራለች ። ይሄም ብቻ ግን አይደለም ኩባንያው በአጭር ጊዜ ውስጥ በግዛቱ እጅግ ትልቁ የቤት እቃዎች መሸጫ መደብር ሊሆን በቅቷል ።
የቢዝነስ ዘርፎችን ማስፋት ።
ቢዝነሱ ትርፋማ እየሆነ ሲመጣ ኩባንያው ወደ ሌሎች በርካታ እንቅስቃሴዎች ራሱን ማስፋት ጀመረ አንዱ የሪል እስቴት ገበያ ነው ።
የቤት እቃዎች የሚገዙ ብዙ ደንበኞች በሪል እስቴት ላይም ገንዘባቸውን እንደሚያፈሱ ማስተዋላቸውን የምትናገረው ዝሃይ ይሄ ደግሞ ሪል እስቴት መዋእለ ንዋይን ለማፍሰስ ጥሩ ዘርፍ መሆኑን እንድትገምት አድርጓታል ።
በርካታ የኢኮኖሚ ተንታኞች የቻይና የሪል እስቴት ገበያ ኪሳራ ላይ እንደሚወድቅ ቢያስጠነቅቁም ዝሃይ ግን ይሄን አትቀበልም ። ባይ ናት ዝሃይ ።
ነገሩ በጊዜ ምርጫህ ላይ የተሞረከዘ ነው ብላለች ። የእሷ ኩባንያ በሪል እስቴት ዘርፍ ውስጥ ከፍተኛ መዋእለ ንዋይ ያፈሰሰው ዋጋው በጣም ዝቅተኛ በነበረበት ወቅት ነበር የዛሬ 10 አመት ገደማ ። ሆኖም ኪሳራ ላይ አልወደቀም ። አሁንም ቢሆን ኩባንያዋ ወደ ፊት ሊገጥሙት የሚችሉ ችግሮችን ተቋቁሞ ለማሸነፍ ዝግጁ እንደሆነ ዝሃይ ታምናለች ።
እቺ ታላላቅ ህልሞችን ሰንቃ የቢዝነሱን ውጣ ውረድ በጽናት ያሳለፈችው ቻይናዊት እንስት ዛሬ 20ሺ ሰራተኞች የሚያስተዳድር ግዙፍ ኩባንያዋ ፕሬዚዳንት በመሆን እየመራች ትገኛለች ። ፋይናንስ ብረታብረት የችርቻሮ ንግድና ሪል እስቴትን የሚያካትተው የተባለ ኩባንያዋ አመታዊ ሽያጭ 2.9 ቢ.ዶላር ገደማ እንደሚደርስ የሚገመት ሲሆን እሷና ባለቤቷ የቻይናውያን ባለጸጐች ስም ዝርዝር በሚያወጣ መጽሄት ውስጥ ስማቸው በየጊዜው እንደሚወጣ ይታወቃል ።
እቺ ስኬታማ ቻይናዊት በቻይናውያን ባለጸጐች ዘንድ በንጽጽር ሲታይ እንደ አዲስ ክስተት በሚቆጠረው የችሮታ ተግባር ላይም በቀዳሚነት እየተንቀሳቀሰች ትገኛለች ።
በ2010 እ.ኤ.አ የአለማችን ሁለት ግንባር ቀደም ባለጸጐች ቢል ጌትስና ዋረን በፌ በቻይና ጉብኝት ያደረጉ ሲሆን የጉብኝታቸው አላማም በቻይና የሚገኙ የቢዝነስ ሰዎች በችሮታ ተግባር ላይ እንዲሳተፉ ማበረታታት ነበር ።
ለአብዛኞቹ ቻይናውያን ባለሃብቶች የምእራቡ አለም ችሮታ የመስጠት ልማድ እንግዳ ቢሆንም ለቢሊዬነሯ ዝሃይ ግን ሁለት አስርት አመታት ያስቆጠረ ተግባር ነው ። ዝሃይ የችሮታ ተግባር ላይ የመሳተፍ ፍላጐት ያደረባት ገና የመጀመሪያ ሃብቷን ስታገኝ እንደነበር ታስታውሳለች በ1990ዎቹ ማለት ነው ። አሁንም ታዲያ የችሮታ ተግባር በንግድ ውስጥ ለመሰማራት ዋና ማነቃቂያ ሆኗታል ። ችሮታ ለመስጠት ነግዶ ማትረፍ የግድ ነውና ! ቢዝነሴን ስጀምር ከድህነት ማምለጥ ነበር የምፈልገው ። ሆኖም እውነተኛ እሴታችን ያለው ለህብረተሰቡ ማበርከት ባለብን አስተዋጽኦ ውስጥ እንደሆነ እየተገነዘብኩ መጣሁ ብላለች ቢሊየነሯ ቻይናዊት ።
ለዚህ ሁሉ ስኬት ያበቃት ግን ገና በለጋ እድሜዋ የሰነቀችው ትልቅ ህልሟ ነው የራሷን ቢዝነስ በመፍጠር መበልጸግ !


