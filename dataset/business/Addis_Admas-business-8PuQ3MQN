የመንገድ አለመስራት ኢንቨስተሮችን እያሸሸብን ነው የሳውላ ከተማ አስተዳደር ።
በደቡብ ክልል ጋሞጐፋ ዞን የደምባ ጐፋ ወረዳ ዋና ከተማ የሆነችው የሳውላ ከተማ ነዋሪዎችና ለአካባቢው አርሶ አደሮች የዘመናት የመንገድ ጥያቄያችን ባለመፈታቱ ።
ተቸግረናል ሲሉ አማረሩ ። የከተማ አስተዳደሩ በበኩሉ የመንገድ ችግር ኢንቨስተሮችን እያሸሸብኝ ነው ብሏል ።
ከአዲስ አበባ በ516 ኪ ሜትር ርቀት ላይ የምትገኘው የሳውላ ከተማና በአካባቢው የሚኖሩ አርሶ አደሮች የተትረፈረፈ የኮረሪማ የበቆሎ የለውዝ የሰሊጥ የጤፍና የተለያዩ ሰብሎች ምርት ባለቤት ቢሆኑም በመንገድ ችግር ምክንያት ምርታቸውን ለማእከላዊ ገበያ በአግባቡ አቅርበው የኢኮኖሚ ተጠቃሚ መሆን እንዳልቻሉ ለአዲስ አድማስ ገልጸዋል ።
የአካባቢው የአየር ጸባይ ለግብርና ስራና ለተለያዩ የኢንቨስትመንት አማራጮች ምቹ ነው የሚለው የከተማ አስተዳደሩ በበኩሉ የመንገዱ አለመገንባት ኢንቨስተሮችን እያሸሸ የከተማዋን እድገት አቀጭጮብኛል ብሏል ። በወላይታ ሶዶ አድርጐ ሳውላን ከአዲስ አበባ በሚያገናኘው መንገድ ከሳውላ እስከ ወላይታ ።
ሶዶ ያለው 200 ኪ.ሜትር ያህል የጠጠር መንገድ ወደ አስፓልት ደረጃ እንዲያድግ ።
ህብረተሰቡና የወረዳው ጽ/ቤት ጥያቄ ማቅረብ ከጀመሩ ከ10 አመት በላይ እንደሆናቸው የገለጹት ነዋሪዎቹ ችግራችን የሚታልን አካል አላገኘንም ብለዋል ። በጉዳዩ ላይ አስተያየት የሰጡን የሳውላ ከተማ ማዘጋጃ ቤት ዋና ስራ አስኪያጅ አቶ ቱርቃቶ ቱርቶ ከተማዋ ከቅርብ ጊዜ ወዲህ በመንግስት በተሰጣት ልዩ ትኩረት የተለያዩ የአገልግሎት ሰጪ ተቋማት እየተገነቡ ቢሆንም የመንገዱ አለመሰራት ኢንቨስተሮችን ።
እያሸሸብን ነው ብለዋል ። ቦታ በነጻ የተሰጣቸው ኢንቨስተሮች እንዳሉ የጠቀሱት ስራ አስኪያጁ በመንገዱ አለመሰራት የተነሳ በቦታው ላይ ኢንቨስት ለማድረግ መቸገራቸውን ጠቅሰው ለአመታት የዘለቀው ችግሩ ።
እልባት እንዲያገኝ ጠይቀዋል ።
