ኢትዮጵያን በፎቶ የማስተዋወቅ ውድድር ተጀምሯል ።
በኢትዮጵያ የቱሪዝም ገበያ ልማት መለዮ ላይ ያተኮረ ኢትዮጵያን በፎቶ የማስተዋወቅ ውድድር ባለፈው ሳምንት የተጀመረ ሲሆን ውድድሩ ኦክቶበር 31 2018 አ.ም እንደሚጠናቀቅ ታውቋል ።
ተወዳዳሪ የፎቶግራፍ ባለሙያዎች የሀገሪቱን የቱሪዝም ሀብቶች በፎቶ በማቅረብ ውበታቸውን አጉልቶ ማሳየት የሚጠበቅባቸው ሲሆን አላማውም የቱሪዝም መለዮ አርማውን በያንዳንዱ ኢትዮጵያዊ ልብ ውስጥ እንዲሰርጽ በማድረግ የኢትዮጵያ የቱሪዝም መስህቦች አምባሳደር ማድረግ ነው ተብሏል ። ወይም በአማርኛው ምድረ ቀደምት በመባል የሚታወቀውን የቱሪዝም መለዮ የማስተዋወቅ ዘመቻ ባለፈው ሳምንት መጀመሩን የጠቆመው የኢትዮጵያ ቱሪዝም ድርጅት የዘመቻው አንዱ አካልም ኢትዮጵያን ምድረ ቀደምት ያሰኟትን በርካታ የተፈጥሮ የባህልና የታሪክ ቅርሶች በተለያዩ አጋጣሚና ጊዜያት በተነሱ ፎቶዎች መግለጽ እንደሆነ አመልክቷል ።
የፎቶግራፍ ባለሙያዎች ለውድድር የሚያቀርቧቸው ምስሎች በተለያዩ ባለሙያዎች ተገምግመው በደረጃ የሚለዩ ሲሆን በውድድሩ ላሸነፉ ሶስት ተወዳዳሪዎችም ጠቀም ያሉ ሽልማቶች መዘጋጀታቸውን ድርጅቱ አስታውቋል ።
በውድድሩ ላይ ለመሳተፍ ፍላጐት ያላቸው የፎቶግራፍ ባለሙያዎች የኢትዮጵያን ምድረ ቀደምትነት ከሁሉ በበለጠ ይገልጽልናል የሚሏቸውን የፎቶ ምስሎች አዘጋጅተው ላይ ማቅረብ እንደሚችሉ የተገለጸ ሲሆን የፎቶው ይዘት ምን መምሰል እንዳለበትና ለውድድር የሚቀርቡት ፎቶዎች መጠን ምን ያህል እንደሆነ በድርጅቱ ድረ ገጽ ላይ ማግኘት እንደሚቻል ተጠቁሟል ።


