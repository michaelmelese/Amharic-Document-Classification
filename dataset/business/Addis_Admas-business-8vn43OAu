የ7 ቢሊዮን ህዝብ አለም እድልና ፈተናዎች ።
የኢትዮጵያ ህዝብ ቁጥር ስንት ደረሰ መሰላችሁ ? 84.7 ሚሊዮን ሆኗል ። ከዚህ ቁጥር ውስጥ የሴቶች ቁጥር 42.6 ሚሊዮን ሲሆን የወንዶች ቁጥር ደግሞ 42.2 ደርሷል ። ሴቶች በ400ሺህ ይበልጣሉ ማለት ነው ።
ከአጠቃላይ የኢትዮጵያ ህዝብ ደግሞ 65.5 በመቶ ወይም 48 ሚሊዮኑ ከ25 አመት በታች እድሜ ያላቸው ወጣቶች እንደሆኑ ሪፖርቱ አመልክቷል ። ከአለም ህዝብ የግማሹ እድሜ 24 አመትና ከዚያ በታች ሲሆን 1.2 ቢሊዮኑ ደግሞ ከ10 እስከ 19 አመት እድሜ ያላቸው ናቸው ።
ምን ያህል ሰው ቢወለድ ነው የአለም ህዝብ በፊት ከነበረበት 6 ቢሊዮን በ12 አመት ልዩነት 7 ቢሊዮን የደረሰው ይሉ ይሆናል በመላው አለም በየሰኮንዱ አምስት ህጻናት ወደዚች አለም ሲመጡ በየሰኮንዱ ደግሞ ሁለት ህጻናት በሞት ይሰናበታሉ ። አንዲት ሴት የማረጫ ጊዜዋ እስኪደርስ የምትወልዳቸው ልጆች ቁጥር ከበፊት ጋር ሲነጻጸር በአለም ደረጃ በተለያዩ ምክንያቶች በጣም ቀንሷል ። ቀደም ሲል በመውለድ እድሜ ያለች ሴት በአማካይ 6 ልጆች ትውልድ ነበር ። አሁን ግን በአማካይ የምትወልደው 2.5 ልጆች ቢሆንም በየአመቱ 80 ሚሊዮን ሰዎች ወደ አለማችን እየተጨመሩ ነው ። የጀርመን ወይም የኢትዮጵያ ህዝብ ቁጥር ያህል በየአመቱ እየተጨመረ ነው ማለት ይቻላል በዚህ አይነት የወሊድና ሞት ስሌት የተነሳ የተለያዩ አገሮች በህዝብ ቁጥር መጨመርና ማነስ እየተቸገሩ ነው ።
በጣም ድሃ በሆኑት አንዳንድ አገሮች ከፍተኛ የወሊድ መጠን ልማትን እያደናቀፈና ድህነትን እያባባሰ ነው ። በአንጻሩ ደግሞ አነስተኛ የወሊድ መጠን የሚታይባቸው ጥቂት የበለጸጉ አገራት የሰራተኛው ቁጥር በጣም ትንሽ በመሆኑ ዘላቂ ኢኮኖሚያዊ እድገትና ተደራሽ ማህበራዊ የደህንነት ስርአት የመገንባት እቅዳቸው ላይ እንቅፋት ፈጥሯል ።
የአለማችን ህዝብ ቁጥር 7 ቢሊዮን መድረስን በተመለከተ በአዎንታዊ በአሉታዊና መንገድ የሚመለከቱት ሰዎች አሉ ። የ7 ቢሊዮን ህዝብ አለም ፈታኝና ስጋት ነው እንዲሁም ጥሩ አጋጣሚ ነው ያሉት የመንግስታቱ ድርጅት ፖፑሌሽን ፈንድ ዳይሬክተር ዶ/ር ባባቱንደ እስቲመህን በአለም ደረጃ ሰዎች ረዥም እድሜ ጤናማ ህይወት እየኖሩና ትንሽ ቤተሰብ እንዲኖራቸው እየመረጡ ነው ። ነገር ግን በሰዎች መካከል ያለውን ያልተመጣጠነ አኗኗር መቀነስና አሁን ያሉት ሰዎች መልካም አኗኗር የሚረጋገጥበትን መንገድ መፈለግ እንዲሁም ለቀጣዩ ትውልድ አዲስ የአስተሳሰብ ዘዴና ቅድመ ሁኔታ የሌለው አለምአቀፍ ትብብር ያስፈልጋል ብለዋል ።
ሪፖርቱ ለራሳቸው ብቻ ሳይሆን ለአለም ሁሉ የሚበጅ ምርጫ እንዲያደርጉ እቅድ ነድፎ በሰዎች ላይ አሁኑኑ ትክክለኛ ኢንቨስትመንት መደረግ እንዳለበት ያሳስባል ። የ7 ቢሊዮን ሰዎች አለም ኢኮኖሚያዊ እድገትን የሚያቀጣጥል የሰው ሃይል ለኢኮኖሚውና ማህበራዊ መልካም ደህንነት እንዲሁም ለአረጋውያን ጤና የሚሰሩ በማህበራዊና ኢኮኖሚያዊ ጉዳዮች በንቃት የሚሳተፉ ወጣቶችን ያቀፈ በመሆኑ በመልካም ጐኑ መታየት ያለበት አጋጣሚ መሆኑን አመልክቷል ።
የህዝብ ብዛት ኢኮኖሚያዊ እድገትን ቀድሞ በሚገሰግስባቸው በመልማት ላይ ባሉ በርካታ አገራት የተዋልዶ ጤና ክብካቤ በተለይም በፈቃደኝነት ላይ የተመሰረተ የቤተሰብ ምጣኔን በተመለከተ ያለው ክፍተት ከፍተኛ ነው ። የተረጋጋ ህዝብ ኑሮ ከምንም በላይ የፈጣን እድገት ምልክት ነው ። አንድ መንግስት ዜጐቹ ህይወታቸውን ለማሰንበትና ኑሮአቸውን ለማሻሻል በባእድ አገራት ሲንከራተቱ እያደግሁ ነው ማለት አያስኬድም ። ስለዚህ ድህነትን ከአገራቸው ለማጥፋት በቁርጠኝነት የተነሱ መንግስታት ሴቶች ወንዶችና ወጣቶች የተዋልዶ ጤና መብታቸውን ለማስከበር ሲንቀሳቀሱ የሚያስፈልጋቸውን አገልግሎት ቁሳቁስና ኢንፎርሜሽን ለመስጠት ቁርጠኛ መሆን አለበት ። እነዚህ ነጥቦች ከፍተኛ የህዝብ እድገት እንዳይኖር የሚያግዙ ገጥቦች ናቸው ።
በወደፊቱ የሰው ልጅ ህይወት ላይ ሁላችንም ሃላፊነት አለብን ። እያንዳንዱ ግለሰብ መንግስትና የቢዝነስ ተቋም ከምንግዜም በላይ የተሳሰረና አንዱ ያለ ሌላው መኖር የማይችልበት ደረጃ ላይ ነን ያለው ሪፖርቱ እያንዳንዳችን ዛሬ የምንሰራው ነገር በረጅሙ የወደፊት ህይወታችን ላይ ጥሩም ሆነ መጥፎ ተጽእኖ ይፈጥራል ። ስለዚህ አለማችንን በጋራ መለወጥና ማሻሻል እንችላለን በማለት አሳስቧል ሪፖርቱ ።
በአለም ባንክ መረጃ መሰረት ኢትዮጵያ ዝቅተኛ ገቢ ያላት አገር ነች ። ከ82.9 ሚሊዮን ህዝቧ መካከል ከመቶ ሰዎች ሰላሳ ዘጠኙ በታች የሚኖሩ ናቸው ።
ሄልፕ ኤጅ ኢንተርናሽናል የተባለው ግብረ-ሰናይ ድርጅት ባለፈው አመት አረጋውያን 60 አመት ወይም ከዚያ በላይ እድሜ ያላቸው ናቸው ።
በጥናቱ መሰረት ከ100 አረጋውያን 88 በአ.አ ካሉ አረጋውያን 66ቱ በቂ የሚበላ ምግብ የላቸውም ። በአገሪቷ ካሉ 100 አረጋውያን መካከል 93ቱ መታጠቢያ ወይም ሻወር የላቸውም ። ከ100 ሰዎች 78ቱ ደግሞ ስር-የሰደደ በሽታ ሲኖርባቸው ከ100 ሰዎች መካከል 51ዱ ምንም የቤተሰብ ድጋፍ እንደሌላቸዉ ተናግረዋል ።
በሜይ 2011 የታተመ አንድ ጥናት ከ39 አመት በኋላ በ2050 የአለማችን ህዝብ ቁጥር 9.3 ቢሊዮን እንደሚደርስ እንዲሁም በዚህ ምእተ-አመት የአለም ህዝብ 10.6 ቢሊዮን እንደሚሆን ተንብዮአል ።
ከዚህ ጭማሪ ውስጥ አብዛኛው የወሊድ መጠናቸው ከፍተኛ ከሆኑ አገራት ነው ። ከአፍሪካ 39 ከኤስያ 9 ከኦሺንያ 6 እና ከደቡብ አሜሪካ አራት እንደሚሆን ተገምቷል ።
በአህጉር ደረጃ በ21ኛ ክፍለ ዘመን ቀዳሚውን ስፍራ የያዘችው ኤስያ ናት ። ነገር ግን በ2011 አንድ ቢሊዮን ያላት አፍሪካ በክፍለ ዘመኑ መጨረሻ በሶስት እጥፍ በመጨመር 3.6 ቢሊዮን ህዝብ በመያዝ የኤስያን የ1ኛነት ደረጃ እንደምትነጥቅ ተገምቷል ።
በአሁኑ ወቅት ከ7 ቢሊዮን የአለም ህዝብ ውስጥ ከመቶ ሰዎች 6አዎቹ በኤስያ ከመቶ ሰዎች 15ቱ ደግሞ በአፍሪካ የሚኖሩ ናቸው ።
የአለም ህዝብ የአንድ ቢሊዮን ጭማሪ ያሳየባቸው አመታት ።
1 ቢሊዮን 1804 ።
2 ቢሊዮን 1927 ።
3 ቢሊዮን 1959 ።
4 ቢሊዮን 1974 ።
5 ቢሊዮን 1987 ።
6 ቢሊዮን 1999 ።
7 ቢሊዮን 2011 ።

