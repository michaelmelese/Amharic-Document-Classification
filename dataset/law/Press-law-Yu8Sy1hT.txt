የአስቸይ ጊዜ አዋጅና ምርጫ ሰኔና ሰኞ እንዳይሆኑብን እናስተውል ።

እንደምን ሰነበታችሁ ! እንን በጤና ተገናኘን !
ባሳለፍነው ሳምንት በኢትዮጵያ የኮሮና ቫይረስ ስርጭት በምርጫ ላይ ያሳረፈውን ጥቁር ጥላ በተመለከተ ዳሰሳ ማድረጋችን ይታወሳል ።
በዚህኛው ጽሁፋችን ደግሞ ከህገመንግስት ትርጉም ጋር በተያያዘ ማብራሪያ እናቀርባለን ።
የህገመንግስት ዝምታ አለ የለም ።
የእሰጥ አገባው መነሻ ።
መንግስት የሚመሰረተው በየአምስት አመት በሚደረግ ምርጫ ነው ። ይሁንና በአሁኑ ወቅት አገሪቱ በአስቸይ ሁኔታ ውስጥ ትገኛለች ። እናም ምርጫና የአስቸይ ጊዜ አዋጅ በአንድ ላይ ውለዋል ሰኔና ሰኞ ም እንዲሁ ዘንድሮ ዘልቀዋል ።
ሰኔና ሰኞ ከተገጣጠሙ መቼም ለኢትዮጵያ በጐ እድል ይዘው እንደማይመጡ እናት አባቶቻችን ሲናገሩ ሰምተናል ። እኛም በዘመናችን ወርሃ ሰኔ በእለተ ሰኞ ብቶ ጥቁር ጠባሳ ጥሎ ማለፉን አንዘነጋውም ።
የሆነው ሆኖ የሰኔና ሰኞ መጥፎ እድል ሳይሆን አይቀርም ኮሮና ይሉት ወረርሽኝ በአንድ በኩል አገራችንን አስጨንቋታል ። ወዲህ ደግሞ ከለውጡ በኋላ ህዝቦቿ በተስፋ ሲጠብቁት የነበረው ምርጫም በዚሁ የሰኔና ሰኞ አመት ውሏል ። ይሁንና ምርጫውን ማድረግ እንደማይቻል መንግስት ወስኗል ። እንዳለመታደል ሆኖ እንዲህ ባለ ሁኔታ ውስጥ የህዝቡን አስተያየት እየሰበሰቡና ጥናት እያካሄዱ ለፖሊሲ አውጪዎችም ሆነ ለመንግስት ውሳኔ ሰጭዎች መረጃ የሚያቀርቡ ድርጅቶች የሉንም እንጂ ቢኖሩን ኖሮ በጥናት የተደገፈ አሃዝ እናገኝ ነበር ። ያም ሆኖ አብዛኛው ህዝብ በዚህ ክፉ ወቅት ምርጫ ስለማድረግ ቀርቶ ስለማሰቡም እርግጠኛ መሆን አይቻልም ።
ይህ በእንዲህ እንዳለ መንግስት ምርጫ ማድረግ እንደማይቻል መወሰኑን ተከትሎ የአስቸይ ጊዜ አዋጅ ማወጅ የህገመንግስት ማሻሻያ ማድረግ ፓርላማውን መበተን ወይም የህገ-መንግስት ትርጉም መጠየቅ ከሚሉት አራት አማራጮች ህገመንግስቱን የመተርጐም አማራጭን በስራ ላይ አውሏል ።
ለዚህ ዋነኛ መነሻው ደግሞ የህገመንግስቱ ዝምታ ነው የአስቸይ ጊዜ አዋጅና ምርጫ ሲገጣጠሙ አገረ-መንግስቱ በምን ሁኔታ መቀጠል እንዳለበት የሚያስቀምጠው መፍትሄ የለም በሚል ።
የህገመንግስት ትርጉም ጥያቄ የቀረበለት የህገመንግስት ጉዳዮች አጣሪ ጉባኤም ጉዳዩን በመመርመር ላይ የሚገኝ ቢሆንም ሁኔታው በሁሉም ዘንድ መነጋገሪያ ብቻ ሳይሆን የእሰጥ አገባም አጀንዳ ሆኗል ።
በአንድ በኩል ህገመንግስቱ እንደሚባለው መንግስት በየአምስት አመቱ በሚደረግ ምርጫ እንደሚመሰረት በግልጽ ያስቀመጠ ሰነድ በመሆኑ ትርጉም እንደማያሻው የሚናገሩ አሉ ። ስለሆነም ምርጫ የግድ መደረግ አለበት ባዮች ናቸው ።
በሌላ በኩል በጉዳዩ ላይ የህገመንግስቱን ዝምታ አምነውበት ሰነዱ የህግ ብቻ ሳይሆን የፖለቲካም ጭምር በመሆኑ ለዝምታውና አገሪቱ ላጋጠማት ችግር መፍትሄው ህጋዊ ሳይሆን ፖለቲካዊ መሆን እንዳለበት የሚሞግቱም አልጠፉም ። የሽግግር መንግስት መመስረት አለበት በማለት ።
ህገመንግስቱ ግልጽ ሆነም ክፍተት ይኑርበት አሁን ኢትዮጵያን ሰቅዞ ለያዛት ህመም መድሃኒቱ የህገመንግስት ትርጉም ሳይሆን ከነችግሮቻቸውም ቢሆን ሌሎቹን ሶስቱን አማራጮች መንግስት መተግበር እንዳለበት ምክር ብጤም የሚለግሱ አሉ ።
ህገመንግስቱ ዝምታ አለውን ?
መቼስ ህገመንግስቱ በታሪኩ እንዲህ ያለ ሁነኛ ትኩረት ተሰጥቶት መነጋገሪያ የሆነበት ጊዜ አልነበረም ። እርግጥ የጸደቀበትን ህዳር 29 ቀን ለመዘከር በየአመቱ የብሄር ብሄረሰቦች ቀን በሚል ይከበራል ። በየጊዜውም የህገመንግስት አስተምህሮና ሌሎች ጉዳዮችም ይሰናዳሉ ።
ይሁንና እንዲህ እንደዛሬው የአስቸይ ጊዜ አዋጅና ምርጫ ተገጣጥመው ወሳኝ ጊዜ ላይ ስለተገኘ እስኪ መፍትሄ አምጣ ተብሎ የተጠየቀበት ጊዜ አልነበረም ። በልጅ በአዋቂው በምንዝሩ በባለስልጣኑ በመንግስት በተቃዋሚው ፊደል ባልቆጠረውም ሆነ በሊቁ ሁሉ ተገልጧል ተነቧል ።
ህገመንግስቱ የህዝብ ተወካዮች ምክር ቤት አባላት በየአምስት አመቱ በህዝብ እንደሚመረጡ ደንግጓል ። አክሎም ምክር ቤቱ የሚመረጠው ለአምስት አመታት መሆኑን የስራ ዘመኑ ከማብቃቱ ከአንድ ወር በፊትም አዲስ ምርጫ ተካሂዶ እንደሚጠናቀቅ ይገልጻል ።
የፖለቲካ ስልጣንን በደነገገበት አንቀጹም በምክር ቤቱ አብላጫ መቀመጫ ያገኘ የፖለቲካ ድርጅት ወይም ጣምራ ድርጅቶች የህግ አስፈጻሚውን እንደሚያደራጁና እንደሚመሩ ይገልጻል ።
እነዚህ ድንጋጌዎች በግልጽ እንደሚነግሩን ምርጫ በየአምስት አመቱ ሊካሄድ እንደሚገባ ነው ። ከ1992 አ.ም ጀምሮም ምርጫ በየአምስት አመቱ ተካሂዷል ።
የሆነው ሆኖ ከዚህ አንጻር ካየነው ህገመንግስቱ ሆኖ ስለተቀመጠ ምንም ይሁን ምን በአምስት አመት ምርጫ ሊደረግ የግድ ነው ። እናም የዚህ ሃሳብ አራማጆች ትክክል ናቸው ማለት ይቻላል ።
ህግ በመርህ ደረጃ ግልጽና በበቂ አመክንዮአዊ ሊቀረጽ ይገባዋልና ህገመንግስቱም ለህግ ባለሙያዎችና ለፖለቲከኞች ብቻ ሳይሆን ለማንኛውም ሰው ሁሉ ለመረዳት ግልጽ መሆን አለበት ። ስለዚህም ህገመንግስቱ በአምስት አመት ይደረጋል በሚል ያስቀመጠው ግልጽ ድንጋጌ ነው ።
ነገር ግን ይህንን ድንጋጌ ህገመንግስቱ ራሱ ካስቀመጠው የአስቸይ ጊዜ አዋጅ ድንጋጌና ከወቅታዊው ሁኔታ አንጻር ካልተረዳነው ሳሩን አይቶ ገደሉን እንዳለማየት ያስቆጥራል ። ስለዚህ ምርጫውንና አዋጁን በጣምራ ማየት ያስፈልጋል ።
የውጭ ወረራ ሲያጋጥም ህገ-መንግስታዊ ስርአቱን አደጋ ላይ የሚጥል ሁኔታ ሲከሰት የተፈጥሮ አደጋ ሲያጋጥም ወይም የህዝብን ጤንነት አደጋ ላይ የሚጥል በሽታ ሲከሰት በፌዴራሉ መንግስት የአስቸይ ጊዜ አዋጅ ይታወጃል ።
ክልሎችም የተፈጥሮ አደጋ ሲያጋጥም ወይም የህዝብ ደህንነት አደጋ ላይ የሚጥል በሽታ ሲከሰት በክልላቸው ውስጥ ተግባራዊ የሚደረግ የአስቸይ ጊዜ አዋጅ ያውጃሉ ።
ከዚህ በመነሳት የአስቸይ ጊዜ አዋጅ በየትኛው አመት እንደሚታወጅ አይታወቅም መገመትም አይቻልም ። በእርግጠኝነት መናገር የሚቻለው ግን በህገመንግስቱ ከተጠቀሱት ምክንያቶች ውስጥ አንዱ ወይም ተደራርበው በተከሰቱ ጊዜ እንደሚታወጅ ነው ።
እንዲህ ከሆነ ደግሞ የአስቸይ ጊዜ አዋጅ ለማወጅ ምክንያት የሆነው ድንገተኛ ነገር እንዳሁኑ ባለ ምርጫን ለማድረግ በተዘጋጀንበት የመንግስቱ አምስተኛው የስልጣን አመት ላይ ሊሆን ይችላል ።
በመሆኑም ምርጫና የአስቸይ ጊዜ አንድ ላይ ከተፍ ብለዋል ። በዚህ ጊዜ ታዲያ ህገመንግስቱ ምን ይላል ነው ቁልፉ ጉዳይ ።
ህገመንግስቱ የፖለቲካ ስልጣንን በተመለከተ በየአምስት አመቱ ምርጫ ተደርጐ መንግስቱ ይመሰረታል ባለበት አፉ በምርጫው ጊዜ እንደዛሬው አይነት ከባድ ሁኔታ ቢያጋጥም የፖለቲካው ሁኔታ እንዴት ይሆናል ስለሚለው ጉዳይ ትንፍሽ አይልም ።
ይህ ብቻም አይደለም የአስቸይ ጊዜ አዋጅን በተመለከተ በየትኛውም ጊዜ ተፈጥሯዊ ወይም ሰው ሰራሽ የሆነ ድንገት ደራሽ ነገር ሲያጋጥም እንደሚታወጅ ሲገልጽ አዋጁ እንዲታወጅ የሚያስገድደው ምክንያት ምርጫ በምናካሂድበት ወቅት ቢገጣጠም ምን ማድረግ አለብን ለሚለው ጥያቄ በነካ እጁ መልስ ሳያስቀምጥ ዝምታን መርጧል ።
ከዚህ የምንገነዘበው መሰረታዊ ጉዳይ ታዲያ ምርጫ በየአምስት አመቱ ይደረጋል የሚለውን ብቻ አንጠልጥለን ህገመንግስቱ ግልጽ ስለሆነ ትርጉም አያሻውም ምርጫውም በወቅቱ መደረግ አለበት ማለት እንደማይገባን ነው ።
ይልቁንም እንደሚባለው እማሬውን ሳይሆን በእያንዳንዱ የህጉ ቃላት ውስጥ ያለውን ፍካሬያዊ አንድምታ እንዲሁም ከሌሎች ድንጋጌዎች ጋር በማጣመር መረዳት የግድ ነው ።
የቃላትን የላይ ገጽታ ብቻ ከማንበብ አልፎ መንግስት የቆመበትን ምሰሶና ወጋግራ የያዘውን ህገመንግስት በቅጡ ልንረዳው የምንችለው ድንጋጌው ከአጠቃላዩ የህጉ መንፈስ ጋር ተሰናስሎ የሚሰጠው ምስል ሲገለጽልን ነው ።
ለዚህ ደግሞ የህገመንግስቱ የዝምታ መጋረጃ ሊገለጥልን ያስፈልጋል ንበብ ይገድላል ትርጉም ያድናል እንዲሉ ።
የህገመንግስት ዝምታ ለትርጉም ምክንያት አይሆንምን ?
ህገመንግስቱ ግልጽ ስለሆነ ትርጉም አያሻውም በሚል የሚያስተጋቡ አካላት እንዳሉ ሁሉ ህገመንግስቱ ክፍተት ያለበት እን ቢሆን ዝምታው ትርጉም ለመጠየቅ ምክንያት አይሆንም የሚሉ ወገኖችም አሉ ።
መንግስት ህገመንግስቱ እንዲተረጐም ለህገመንግስት ጉዳዮች አጣሪ ጉባኤ የመራው በጉባኤው አዋጅ ቁጥር 798/2005 አንቀጽ 3/2/ሀ አግባብ ነው ።
በድንጋጌው መሰረት አንድ ሶስተኛ በሆነ የፌዴራል ወይም የክልል ምክር ቤት አባላት አማካኝነት በፍርድ ሊወሰን በማይችል በማንኛውም ጉዳይ ላይ የትርጉም ጥያቄ ሊቀርብ ይችላል ።
ይሁንና አንዳንዶች የህገመንግስት ክፍተት የህገመንግስት ትርጉም ያስፈልገዋል ተብሎ ወደ ጉባኤው ሊላክ የሚችልበት የህግ አግባብ እንደሌለው አጥብቀው ይሞግታሉ ።
የሙግታቸው ማጠንጠኛም በአዋጁ አንቀጽ 3/1 ላይ አጣሪ ጉባኤው ማንኛውም ህግ ልማዳዊ አሰራር ወይም የመንግስት አካል ወይም የባለስልጣን ውሳኔ ከህገመንግስቱ ጋር ይቃረናል የሚል ጥያቄ በጽሁፍ ሲቀርብለት ያጣራል በሚል የተገለጸው ሃይለ-ቃል ነው ።
ከዚህ በመነሳትም የህጐች የልማዳዊ አሰራሮችና ውሳኔዎች ከህገመንግስቱ ጋር መቃረናቸው ካልሆነ በስተቀር በሌላ ምክንያት የህገመንግስት ትርጉም ሊቀርብ አይገባም ባይ ናቸው ።
ይሁንና ይህ አስተሳሰብ ከህገመንግስት ትርጉም አስፈላጊነት መርህና አጠቃላይ አንድምታ እንዲሁም ከአዋጁ መሰረታዊ መርሆዎች ይበልጡኑም የህጐች የበላይ ከሆነው ህገመንግስቱ ድንጋጌዎች አንጻር ሲመዘን ውሃ የሚያነሳ አይመስልም ።
ህገመንግስቱን ስለመተርጐም ከሚለው የህገመንግስቱ አንቀጽ 83 እንደምናነበው የህገመንግስታዊ ክርክር ጉዳይ ሲነሳ በፌዴሬሽን ምክር ቤት ውሳኔ ያገኛል ። ምክር ቤቱን ለማጠናከርና ስልጣንና ተግባሩን ለመዘርዘር ከወጣው አዋጅም ይህንኑ እናገኛለን ።
የፌዴሬሽን ምክር ቤትን በህግ ጉዳዮች ለማገዝ የተቋቋመውን የጉባኤውን ስልጣንና ተግባር የደነገገው የህገመንግስቱ አንቀጽ 84 ደግሞ ህገመንግስታዊ ጉዳዮችን የማጣራት ስልጣን እንደሚኖረውና በሚያደርገው ማጣራትም ህገመንግስቱን መተርጐም አስፈላጊ ሆኖ ሲያገኘው ለፌዴሬሽን ምክር ቤት የውሳኔ ሃሳብ እንደሚያቀርብ ይገልጻል ።
ከእነዚህ ድንጋጌዎች እንደምንረዳው የህገመንግስት ትርጉም የሚያስፈልገው የህገመንግስታዊ ጉዳዮች ክርክር ሲነሳ ወይም ህገመንግስታዊ ጉዳዮች ሲያጋጥሙ ነው ።
እናም የህጐች የልማዳዊ አሰራሮችና ውሳኔዎች ከህገመንግስቱ ጋር መቃረን ህገመንግስቱን ለመተርጐም እንደአንድ የህገመንግስት ክርክር የሚነሳበት ወይም ህገመንግስታዊ የሆነ ነጠላ ጉዳይ እንጂ የህገመንግስት ትርጉም የሚጠየቅበት ብቸኛው ምክንያት እንዳልሆነ መገንዘብ ያስፈልጋል ።
በዚሁ መነሻ በጉባኤው አዋጅ መሰረት የህገመንግስቱ ዝምታ የትርጉም ጥያቄ ለማቅረቢያ ምክንያት ሆኖ ባይጠቀስም ህገመንግስታዊ ክርክር ያስነሳ በመሆኑ በራሱ በህገመንግስቱ ድንጋጌዎች መሰረት ለጉባኤው የሚቀርብ ህገመንግስታዊ ጉዳይ ነው ።
ህገመንግስት ግልጽ ካልሆነ ይተረጐማል ። እርስ በእርሱ የሚጣረስና አሻሚ ከሆነም እንዲሁ ። ለመረዳት የማይቻል ደብዛዛ ድንጋጌ ሲኖረውም ትርጓሜ ያሻዋል ። በሚጸድቅበት ጊዜ ያልተከሰተ ነገር ግን ኋላ ላይ ለሚያጋጥም ችግር የመሸጋገሪያ ድልድይ ካላስቀመጠም መተርጐም አለበት ።
እናም ምርጫና የአስቸይ ጊዜ አዋጅ በተገጣጠሙ ጊዜ የህዝብና የመንግስት የአምስት አመት የስልጣን ውል በምን መልኩ ይፈጸማል የሚለውን ስለማይዳስስ ህገመንግስቱ ክፍተት አለበት ማለት ነው ። ስለዚህ በአምስት አመት ምርጫ ይደረጋል የሚለው የህጉ እውነተኛ ትርጉም በተደቀነብን ነባራዊ ሁኔታ መነጽርነት ታይቶ ጥርት ሊልልን ይገባል ።
ከሁሉም በላይ ምርጫ በየአምስት አመቱ እንዲካሄድ ህግ ያወጡት የያኔዎቹ ኢትዮጵያውያን በምርጫ ወቅት ጦርነት ረሃብ በሽታ ወዘተ ቢኖርስ ለሚለው ጥያቄ ምላሽ ሳያስቀምጡ ለምን አለፉት የሚለው የሃሳባቸው አመክንዮ ምን እንደሆነ ማወቅ ይገባል ።
እርግጥ ነው የያኔዎቹ የህገመንግስቱ አርቃቂዎችና አጽዳቂዎች ሰው ናቸውና ወደፊት ሊከሰቱ ለሚችሉ የማይጠበቁ ሁኔታዎች ሁሉ መፍትሄ የሚሰጥ ድንጋጌ ማካተት ሊሳናቸው ይችላል ። ነገር ግን ህዝቡን ወክለው በመንግስትና በህዝብ መካከል ያለውን ይህንን ውል አጽድቀው ስንመራበት ከቆየን በኋላ የዛሬዎቹ ኢትዮጵያውያን ምርጫና አስቸይ ጊዜ አዋጅ ተገጣጥመውብናል ።
የአስቸይ ጊዜ አዋጅ የሚታወጀው የመጨረሻ አስቸጋሪ ሁኔታ ሲያጋጥም መሆኑን በስራ ላይ ሲውልም የዴሞክራሲ መብቶችንም ጭምር እንደሚገድብ በህገመንግስት ጉባኤ ቃለ-ጉባኤ ላይ ሰፍሯል ።
ከዚህ የምንረዳው ህገመንግስቱን በማጽደቅ ሂደት ያልተደመጡና የተጨቆኑ ድምጾች እንደነበሩ ቃለ-ጉባኤው የሚያሳብቅ መሆኑ እንደተጠበቀ ሆኖ ህዝቡን ወክለዋል የተባሉት የያኔዎቹ እንደራሲዎች የአስቸይ ጊዜ አዋጅ የሚታወጀው የመጨረሻ የተባለ አስቸጋሪ ሁኔታ ሲያጋጥም ለመሆኑ ከግንዛቤ አስገብተዋል ።
የሽግግር መንግስት አማራጭ የማያዋጣ ባል ቅንድብ ይስማል ።
አንዳንዶች ህገመንግስቱ ህጋዊ ብቻ ሳይሆን ፖለቲካዊ ሰነድም በመሆኑ ለወቅታዊው ችግር መፍትሄው ፖለቲካዊ መሆን አለበት ይላሉ የሽግግር መንግስት እንዲቋቋም በመጠየቅ ።
ህገመንግስቱ የፖለቲካም ሰነድ ነው በሚለው ብንስማማ እን አንድም ስፍራ ላይ የሽግግር መንግስት አማራጭን አላስቀመጠም ። ከምርጫ በቀር በሌላ በማናቸውም አኋን የመንግስት ስልጣን መያዝን ከልክሏል ። እናም የሽግግር መንግስት ህጋዊም ፖለቲካዊም መፍትሄ ሊሆን አይችልም ።
ስለዚህ አገሪቱ ላጋጠማት የፖለቲካ ችግር ህጋዊ መፍትሄ እንጂ ፖለቲካዊ መፍትሄ እንደማያሻት ግልጽ ነው ። የህግ የበላይነት መገለጫውም ይኸው ነውና ።
በተለያዩ አገራት እንደታየው ፖለቲካዊም ሆነ ሌሎች ከህገመንግስት ውጪ ያሉ አማራጮች የፖለቲካ ቀውስ አስከትለዋል ። በኢትዮጵያ የዳበረ የሽግግር መንግስት ተሞክሮ የለም ።
ተመሳሳይ የብሄር ወይም የህዝብ የፖለቲካ ጥያቄ አንግበው የሚቋቋሙ የፖለቲካ ፓርቲዎች በርካታ ናቸው ። የተለያዩ ነገር ግን ተመሳሳይ ርእዮተ-አለም የሚያራምዱትም ብዙ ናቸው ። መቻቻልና የዳበረ የፖለቲካ ባህል የለንም ። ቢሮ ሳይኖራቸው ቢሯቸው ቦርሳቸው የሆኑና የግለሰቦችም የሚመስሉ ፓርቲዎች ሞልተውናል ። ማህተም በኪሱ ይዞ የሚዞር አመራር ያላቸውም አልጠፉም ። እንዲህ ያሉ የፖለቲካ ሃይሎች ባሉበት አገር የሽግግር መንግስት አማራጭ የማያዋጣ ባል ቅንድም ይስማል እንደሚባለው ነው ።
ፖለቲካዊ ንግግርና መቻቻል የግድ ነው ።
የፖለቲካ መፍትሄ ህገመንግስታዊ አይደለም ቢባልም ቅሉ በህዝቡም ሆነ በልሂቃኑ መካከል ፖለቲከኞችን ጨምሮ ተደጋጋሚ የፖለቲካ ምክክሮች ሊደረጉ ያስፈልጋል ።
በዚህ ረገድ መንግስት ቁልፍ ሃላፊነት አለበት ። የተሻለ ያለውን የህገመንግስት ትርጉም አማራጭ በግልጽነትና በከባድ ሃላፊነት ከመፈጸም ባሻገር ጫፍና ጫፍ የረገጡ የሃሳብ አለመግባባቶችን ሊያጠብቡ የሚችሉና ወደተሻለ የፖለቲካ ምእራፍ የሚያሸጋግሩ የንግግር መድረኮችን ሊፈጥር ያስፈልጋል ።
በዚህ ፈታኝ ቅርቃር ነገር ግን ታሪካዊ በሆነ አጋጣሚ አገርን እየመራ ገዥው ፓርቲ ህገመንግስቱን በሚተረጉመው የፌዴሬሽን ምክር ቤትም ሆነ በፓርላማው ውስጥ ያለውን አብላጫ ስልጣን ተጠቅሞ የሚወስናቸውን ማናቸውንም ውሳኔዎች ሁሉን አቀፍ በሆነ አሳታፊና ብዙሃኑን በሚያስማማ አኋን ሊተገብራቸው ይጠበቃል ።
ሃሳብ በማፍለቅ የማህበረሰብ አስተሳሰብ የመቅረጽ ሃላፊነት ያለባቸው ልሂቃንም ሆኑ ፖለቲከኞች ለአገርና ለህዝብ ሰላምና ደህንነት ቅድሚያ በመስጠት አሻጋሪ አስተሳሰቦችን ሊቀርጹና ሊያሰርጹ ይገባቸዋል ።
ህዝቡም በበኩሉ በ1960ዎቹ እና በ1980ዎቹ ተገኝተው ያመለጡትንና እስከዛሬም ድረስ ላልተፈቱ የፖለቲካ ቋጠሮዎች ምርኮኛ ያደረጉትን አጋጣሚዎች በከፈለው ዋጋ መነጽርነት እየቃኘ ከአሻጋሪ ሃሳቦች ጐን ሊቆም ይገባዋል ።
በደህና እንሰንብት !
አዲስ ዘመን ግንቦት 26/2012 ።

