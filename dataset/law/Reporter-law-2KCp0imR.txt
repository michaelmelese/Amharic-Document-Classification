ሰላማዊና ህጋዊ ባህሪና ምግባር የሌለው ትግል ዴሞክራሲን አያዋልድም !
በገነት አለሙ ።
እየረሳነው ነው እንጂ ኢትዮጵያ ከመጋቢት 30 ቀን 2012 አ.ም ጀምሮ ለአምስት ወር ጸንቶ በሚቆይ የአስቸይ ጊዜ ሁኔታ ውስጥ ነች ። አገር የአስቸይ ጊዜ ሁኔታ ውስጥ በመግባቷም በተለመደው የህግ ማስከበር ስርአት ለመቋቋም የማይቻል የህዝብን ጤንነት አደጋ ላይ የጣለ በሽታ መከሰቱን ምክንያት በማድረግ ለመንግስት ልዩና የአስቸይ ጊዜ ሁኔታ ስልጣን ተሰጥቷል ። በዚህ መሰረት ከአንድ ቤተሰብ አባላት ከሆኑ ውጪ ከሶስት በላይ ወይም አራትና ከዚያ በላይ ሆኖ በአንድ ቦታ በአካል መገኘት ለሰላምታና ለሌላ ማንኛውም አላማ በእጅ መጨባበጥ ተከልክሏል ። አፍና አፍንጫ ላይ መሸፈኛ ማድረግ ግዴታ ሆኗል ወዘተ ።
እነዚህን መንግስት አዲስ ካወጣው የአስቸይ ጊዜ ሁኔታ ስልጣን የመነጩ የተለያዩና ያልተለመደዱ ክልከላዎችንና ትእዛዝ በህጐቹ የተፈጻሚነት የእስካሁኑ ሶስት ወራት ጊዜ ውስጥ ልዩ ልዩ አስተያየቶችን ምላሾችን ቅሬታዎችን ሲያስተናግዱ አይተናል ሰምተናል ። ፖሊስ ማስክ አላደረጋችሁም ያላቸውን ሰዎች በጅምላ አግዶ ቁጭ ብድግ አሰርቶ ወደ ሆነ ቦታ ወስዶና ትንሽ አቆይቶ ገስጾም ይሁን ምክር ሰጥቶ ኮቪድን ሊከላከል እንዲህ ያለውን አሰራር ጨምሮ ሌሎችንም የህጐችን አፈጻጸም ብቻ ሳይሆን ህጐችን ራሳቸውን የኢትዮጵያ ሰብአዊ መብት ኮሚሽን በሰላ ሂስ በነጻነትና በእውቀት ሲተች የአስቸይ ጊዜ ሁኔታው አፈጻጸም መርማሪ ቦርድ ደግሞ ከተለመደውና ከዱሮው የኮማንድ ፖስት ዘመን ጉድጓዱ አልወጣ ብሎ በጉብኝት ተጨማሪ እሴት በሌለው መግለጫ ሲተረክ እንዲያውም የኢትዮጵያ ሰብአዊ መብት ኮሚሽንን ምክረ ሀሳብ የጀርባ ተልእኮ በአደባባይ ሊከስና ሲያጋልጥ ሰምተናል ታዝበናል ።
የህዝብ ጤንነትን አደጋ ላይ የጣለውና ለመንግስትም የአስቸይ ጊዜ ሁኔታ ስልጣን ያስታጠቀው ኮቪድ 19 ስርጭትን የመከላከል የመቆጣጠርና የሚያስከትለውን ጉዳት የመቀነስ ስልጣንና ተግባር የአገርም ፈተና ሆኖ ምርጫ አራዝሟል ። የምርጫው መራዘም ራሱን የቻለ የ ተቃውሞ ርእሰ ጉዳይ መሆኑ ባይቀርም የኮቪድ 19 አደገኝነትም ሆነ በእሱ ምክንያት የአስቸይ ጊዜ ሁኔታ ውስጥ መግባታችንን የደነገገው የአገር ህግ አስፈላጊነት ግን ሁሉንም በአንድነት ያስማማ ጉዳይ ነበር ።
የሃጫሉ ግድያ ያስከተለው ሀዘን ቁጣና ተቃውሞ በአይንም በሚዲያም እንዳየነው እንዲያ የአስቸይ ጊዜ ሁኔታ አዋጁን አዋጁን ብቻ ሳይሆን ኮሮና ቫይረስ ራሱን በሽታውን ሆን ብሎ የዘነጋው የተጋፈጠው ይህም ራሱ ሆን ተብሎ የታቀደ ይሁነኝ ተብሎ የተወሰደ የተቃውሞ ስራ የትግል ስልት ሆኖ ነው ? ተብሎ በአዎንታ የሚመለስ ቢሆን የሚያሳስብ የሚያስደነግጥና ጠንቀኛ አካሄድ በሆነ ነበር ። የተገለጸውን የመሰለ እንዳየነው አይነት ያለ ሃላፊነት የጐደለውና በህዝብ ጤና ላይ የሚከተለውን የታወቀ አደጋ ማሰብ ያልቻለ የህዝብን አደገኛ መሰባሰብና መከማቸት ያስከተለው ተቃውሞ ግን በኮቪድ 19 የመከላከል የአገርና የህዝብ ጤና ጥበቃ ስራ ላይ ያስከተለው ኪሳራ ግን ከወዲሁ ገና ልክና መልኩ ስፋቱና ክፋቱ ሳይታወቅ በፊት ሀዘን የሚያስቀምጠን ነው ።
የህዝብ ጤናን አደጋ ላይ መጣል ራሱ የታቀደ የትግል መሳሪያ አልሆነም ማለት ግን የሃጫሉ ግድያ የፈጠረው ቁጣና ተቃውሞ ከአደገኛ አጥፊና አውዳሚ የትግል ስልት ነጻ ነው ማለት አይደለም ። እንዲያውም ዋናው ጉዳይ ይኸው ነው ። ተቃውሞ መብት ነው ። የትግል መሳሪያም ነው ። መብት ረገጣን ግፍን ጭቆናን መቃወም ህገወጥነትን መቃወም ነው ። በተለይም ከዴሞክራሲ ጐን ቆሞ የመታገል ጉዳይ ባለው ህገ መንግስት ውስጥ የተደነገጉት የሰብአዊና የዴሞክራሲ መብቶች ህይወት እንዲያገኙ መኗኗሪያ እንዲሆኑ መቆም ማለት ነው ። ከህገ መንግስት በላይ የሆነ ገዥን ራሱን መቃወምና መታገልና አረማመድህና ባህርይ መቃኛ ያኑረው በህግ ይገዛ በህግ ውስጥ ይወሰን ማለት በአጠቃላይ በህገ መንግስቱ እውቅና ባገኙና በተረጋገጡ መብቶች አማካይነት እንቢ ማለት ራሱ ከህገ መንግስቱ ጋር አይጋጭም ። ተቃውሞም እንቢታም ግን ህጋዊና ሰላማዊ መሆን አለበት ። የትኛውንም አይነት ህገወጥነትንና መብት ረገጣን የሚቃወም የፖለቲካ እይታ ያጐለበተ ትግል ትግልና ውመናን መለየት አለበት ። በቀል ጥቃት ውድመት በሰዎችና በኑሯቸው ላይ ጥቃት መፈጸምና እልህ መወጫ ማድረግ መብት ማስከበሪያ በጭራሽ አይደለም ።
ሰላማዊና ህጋዊ ትግል ውስጥ መወሰን ያለብን እንዲህ ባለው የዴሞክራሲና የነጻነት አየር በሚነፍስበት የአሁኑ የኢትዮጵያ ሁኔታ ብቻ አይደለም ። አምባገነናዊ መንግስትንም እን የምንታገልበት መሳሪያ ህገ መንግስታዊ ህጋዊና ሰላማዊ መሆን አለበት የሚባለው ዋናው የትግሉና የተቃውሞው መነሻ መንግስት ከህግ በላይ በመሆኑ ነው ። ለህግ መገዛት እንቢ በማለቱ ነው ። በህጉ ውስጥ ያሉ ብልሽቶችም መታረም የሚችሉት ህግ የተከተለና ሰላማዊ አሰራር ሲኖር ይህንንም ለማድረግ እሺ ያለና ተገድዶ የፈቀደ መንግስት ሲኖር ነው ።
ለሰላማዊና ለህጋዊ ትግል መታመንና መገዛት ፋይዳው ግን ይህ ብቻ አይደለም ። ለምሳሌ በቀድሞው ሁኔታ ኢህአዴግ ህገ መንግስትህን አክብር ለአሰራርህ መቃኛ ይኑረው ብሎ በሰላማዊና በህጋዊ ትግል መወጠር ቀስ እያለም ቢሆን የህዝብ ድምጽና ምርጫ አለመግባባታቸውን እያጋለጠ ተመራጮች ወኪሎቻችን አለመሆናቸውን እያሳጣ ስራ አስፈጻሚው ከወኪሎቻችን ከኢትዮጵያ ህዝብ በላይ አድራጊ ፈጣሪ መሆናቸውን አደባባይ እያወጣ የህዝብ ግንዛቤ ያደርጋል ። የኢትዮጵያ ህዝብ ብዙ ገንዘብ የሚከሰክስበትን ፕሮፓጋንዳ ያቋቋመውን ውሸትና ወሬ እየነዳደለ መንግስትን እርቃኑን ያስቀራል ። የህዝብን ትግልም ውጤታማ እያደረገ ይሄዳል ። ህጋዊና ሰላማዊ ያልሆነ የጥቃትና የውድመት እንቢታ ግን ህግና ሰላም በማስከበር ስም ትርምስን ፍጅትን እርስ በርስ መተላለቅን በመከላከል ስም ወይም በዚያው በትክክለኛ ምክንያት አምባገነንትንና ወታደራዊ ፈላጭ ቆራጭነትን በራስ ላይ ይጠራል ። በሰው ህይወትና ንብረት ላይ ጥቃት እያደረሱ መታገል በገዛ ራሱ ምክንያት ትክክል አለመሆኑ ብቻ ሳይሆን አምባገነናዊነትን በሃይል ገርስሶ መጣል በራሱ ዴሞክራሲያዊ መንግስትን የማረጋገጥ ዋስትና ስላልሆነ ነው ።
ቅድም ለመጥቀስ ወደ ሞከርኩት ወደ አዲሱ የኢትዮጵያ ሁኔታ እንመለስ ። አሁን የምንገኝበት ወቅት የሽግግር ምእራፍ ነው ሲባል ህገ መንግስቱን ካሰነካከለ አፈና ወደ ህገ መንግስታዊነትና ወደ ዴሞክራሲ የማለፍ ጉዞ ጀምረናል ። እዚያ ጉዞ ውስጥም ነን ማለት ነው ። የኢትዮጵያ ህገ መንግስት ዋና አስል ፌዴራላዊ ዴሞክራሲያዊና ሪፐብሊክ ናቸው ። ተሰነካክሎ ተጐሳቁሎ ውሸት ሆኖ የኖረውም ፌዴራላዊነት ዴሞክራሲያዊነትና ሪፐብሊክነት ነው ። የህዝብ ስልጣን በነጻ ዴሞክራሲያዊ ሂደት አንዴም እውን ሆኖ አያውቅም ። የኖርንበት የሩብ ምእተ አገዛዝ አመት በፌዴራላዊነትና በዴሞክራሲያዊነት ቅርጽ የሚነግድ የህወሃት/ኢህአዴግ አምባገነንነት ነበር ። በፌዴራልም ሆነ በክልል ደረጃ ህዝብን ይወክላሉ ተብለው ሲመረጡ የኖሩ ሰዎች የዚሁ አምባገነንነት አገልጋዮች ነበሩ ። ህገ መንግስቱ ፓርቲና መንግስት ይቀላቀሉ ፓርቲ የመንግስት ስራዎችን ከላይ እስከ ታች ይዋጥ አይልም ። ዛሬም በሽግግሩ ወቅት ገና ደህና አድርገን ያልደነገጥንበትና ያልተማርንበት ጉዳይ ቢሆንም ህገ መንግስቱ ከፖለቲካዊ ወገንተኝነት ገለልተኛ መሆን የሚገባቸውን ሁነኛ አውታራት ገዥው ፓርቲ ያቦተለካቸው አይደሉም ። ህገ መንግስቱ ገዥነታችሁ ሲደፈርና ተቃውሞ ሲነሳ ረሽኑ 20 ሺህ እና 30 ሺህ ሰው እስር ቤት አጉሩ የሚል ስልጣን ለገዥዎች አልሰጠም ። ህገ መንግስቱ በተከሳሾች ላይ መንግስት የሚዲያ ዘመቻ ያካሂድ ግርፊያና ልዩ ልዩ ስቃይ ይፈጽም አይልም ። ህገ መንግስቱ ገዥው ፓርቲ በመንግስት ሀብት እንዳሻው ይጠቀም ታላቅ መሪ ለሚለው ሰው በህዝብ ሀብት ላይ መዋጮ/እርዳታ ብጤ አከል አድርጐ ፋውንዴሽን ያቋቁም አይልም ። በርካታ ስፍር ቁጥር የሌላቸው አሁንም በብዙ ትርምስ ውስጥ ቆም ብለንና ጊዜ ሰጥተንና ጐልጉለን ያልለየናቸውና ብይን ያልሰጠንባቸው መአት ኢህገ መንግስታዊ የሆነ ብዙ ጉዶች በኢትዮጵያ ምድር ሲሰሩ ኖረዋል ።
በ2008 አ.ም የጀመረው የህዝብ ትግል ምንም እንን በጠንቀኛና በመዘዘኛ ጥቃትና ውድመት የተነካካ ቢሆንም አገር ሳይፈርስ መንግስት ላይገረሰስ በገዥው ፓርቲ መዋቅር ውስጥ መገለባበጥ ፈጥሮ ለአብይ አህመድ የኢህአዴግ ሊቀመንበርነትና ጠቅላይ ሚኒስትርነት ሹመት በር ከፍቷል ። የጠቅላይ ሚኒስትር አብይ መንግስት ከዴሞክራሲ አልባነት ወደ ዴሞክራሲ የመሸጋገር እቅድን መርጦ የአገሪቱ የስልጣን አምዶች ከፓርቲ ታማኝነትና መዳፍ የማላቀቅ ማሻሻያ የማካሄድ ሂደት ውስጥ መግባቱ ከዚህ በፊት በአገሪቱ ታሪክ ያልነበረ አዲስ ውጤት ማለትም ህዝብ በድምጹ ሿሚና ሻሪ የሚሆንበት ስርአተ መንግስት ሊያመጣ የሚችል የሽግግር መንገድ ነው ። በዚህ የአዲስ ምእራፍ መንገድ የቀደደ ጅምር ጉዞ ውስጥ አገር ያስደነቀ ወሳኝ እርምጃዎች ተወሰዱ ። አፈናን በአስተሳሰብ መወነጃጀልና መታሰርን መሳደድንና ብረት አንስቶ ጫካ መግባትን ጐራ ፈጥሮ መኮራረፍን ያቃለሉ እርምጃዎች ተከታተሉ ። የህሊና እስረኞች ተፈቱ ። ተቀዋሚዎች ተጠሩ ። ጐራ የፈጠሩ ከፖለቲካው ጋር ትስስርና ጉድኝት ያላቸው በመኮራረፍ የጸኑ የጠላትነት ስሜቶችና ቡድድኖች ተፈረካከሱ ። መንግስታዊ የግፍ ውንጀላና የጭቦ እስራትን የስቃይ ምርመራንና እስራትን ነውር ያደረጉ አይደገመንም ያሉ ስራዎች ተሰሩ ። እነዚህ ሁሉ የዋናው የኢትዮጵያ የፖለቲካ ጥያቄ ማስጀመሪያዎች ፈር መቅደጃ አስፈላጊ ምልክቶችና ትርጉም ያላቸው እርምጃዎች ነበሩ ።
ዋናውና መሰረታዊው የኢትዮጵያ የፖለቲካ ጥያቄ ደግሞ ከፈላጭ ቆራጭነት ወደ ዴሞክራሲ የማለፍ የሽግግር ምእራፍ የአገር ግዳጅ ነው ። በዚህ መሰረት ዋናው ተግባር ዴሞክራሲን ማደላደል ነው ። ወደ ህገ መንግስት ማሻሻያም ሆነ ወደ ምርጫ ቀጥታ መግባት ሳይሆን አስፈላጊ ከሆነ ህገ መንግስቱንም ጭምር ማሻሻል ነጻና ፍትሀዊ ከህዝብ ፈቃድ ጋር የተግባባ ምርጫ ለማድረግ የሚያስችል ምቹ ሁኔታ ማደላደልና መፍጠር ነው ።
ይህን የሽግግር ዘመን ደግሞ ከሁሉም በላይ የተሻለ የሁሉም የፖለቲካ ሃይሎች መነሻና መንድርደሪያ የሚያደርገው ከዚህ የበለጠ ሁሉንም የሚያስማማና የሚያግባባ የሁሉም የጋራ አደራ የሆነ ምንም ነገር ስለሌለ ነው ። ፓርቲዎችና የፖለቲካ ሃይሎች የትኛውንም ፍላጐቶቻቸውን ሆነ የስልጣን ፍላጐቶቻቸውን ጭምር በህዝብ ድምጽ ማስወሰንና ማረጋገጥ የሚችሉት መጀመርያ እዚህ ላይ አንድ ሆነው ሲሰሩ ነው ።
አለመታደል ሆኖ ግን ለኢትዮጵያ የፖለቲካ ሃይሎች ሁሉ ይህ አልተገለጠላቸውም ። የጋራና የወል አዳራቸው የስራና የፖለቲካ ጥበብ መጀመርያቸው ዋናው የአገር የፖለቲካ ጥያቄ ከፈላጭ ቆራጭነት ወደ ዴሞክራሲያዊ መሸጋገር ህገ መንግስቱ በአጠቃላይ በዚህ ውስጥ የተደነገጉት መብቶችና ነጻነቶች በተለይ ነፍስ የሚዘሩበትን የአገር እስትንፋስ የእርስ በርስ መኗኗርያ የሚሆኑበትን መደላድል ማሰናዳት መሆኑን ዘንግተው ወይም እሱን አልፈው በግል ለየብቻ ተልእቸው ተጠመዱ ። ህገ መንግስቱ ሲጐሳቆል ከነበረበት ምእራፍ ወደ ህገ መንግስታዊነትና ህዝብ የስልጣን ባለቤት ወደሚሆንበት ምእራፍ መተላለፍን በዋስትና የሚያረጋግጡ የጋራ አደራዎቻቸውን መረባረቢያ ከማድረግ ይልቅ ራሱን ዴሞክራሲን አስቀድሞ በማይጠይቁ በማያጣድፉና የጋራ ባልሆኑ ስንጥርጥር ጉዳዮች ላይ አገርን አንከወከው ። የሽግግር ወቅት ዴሞክራሲን የማደላደል ትግሉ ለውጡን ከመክሸፍ ለማዳን ከመረባረብ መነሳት ቢኖርበትም ለውጡን ሰላም የነሳው ከጋራ አደራቸው አፈንግጥው የእኔ ጉዳይ ይቅደም በመባባላቸው ነው ።
በዚህ ውስጥና በዚህ መካከል በአምባነንነትና በፈላጭ ቆራጭ የአገዛዝ ዘመን ታፍነውና ከእነ ስማቸውና ከእነ መኖራቸው ክልክል ሆነው ተሰቅዘው የኖሩ አሮጌ ጥያቄዎች ቅሬታዎችና ብሶቶች የለውጥ ብርሃን ሲፈነጥቅና የአገዛዙ ድቆሳ ሲረግብ ገና ስር ባልያዘው የዴሞክራሲ አየር ውስጥ መዘርገፍ ጀመሩ ። ዞንና ክልል ልሁን ማለት በወሰን ጉዳይ መጠዛጠዝ የአካባቢዬን መሬት ወይም ሲሳይ ተቀራመተኝ በሚሉት ላይ ጥቃት መሰንዘር ከፍ ያለ ጉዳትና ግዙፍ መፈናቀል የለውጥ ሃይሎችም የለውጥ ተጸናዎቾችም ጭምር ይህንን የለውጡ ይዘት አድርገው አቀረቡት ። የለውጡን መንግስት በቀውስ አጣድፈውና አስምጠው የአብዮታዊ ዴሞክራሲ አምባገነነትን እንመልሳለን ብለው የሚቃዡትም የሚደንቅና የማይታሰብ ወዳጅነት ትናንት አሸባሪ ብለው ከፈረጇቸውና ከፈረዱባቸው ፓርቲዎችና የጥቃት አላማ አድርገው በገፍ ካሰሯቸው ወገኖች ጋር እንፈጥራለን እያሉ ነው ።
በዚህ ምክንያት የሁሉም ሃይሎች የለውጥ የመጀመርያው ደረጃ አብሮ የመስራት ተልእኮ ሁሉም የጋራ አደራ ሊያደርጉት የሚገባው ዴሞክራሲ የሚፈልጋቸውን ሁኔታዎች የማመቻቸት ተግባር ተዘነጋና በኋላ ሊመጡ የሚገባቸው ዴሞክራሲን ራሱን በቅድመ ሁኔታነት የሚጠይቁ ጉዳዮች እርስ በርስ መተናነቂያ ሆኑ ። በአገራችን ዴሞክራሲን የማዳላደል የሽግግር ምእራፍ ዋና ተግባርና ስራ ሁሉም ከህገ መግስቱ እንነሳ የሚሉ የፖለቲካ ሃይሎች አይጥና ድመት የነበሩ ቡድኖች ሳይቀሩ ፌዴራላዊ ዴሞክራሲያዊ አገር መገንባትን ዋና ጉዳያችንና አደራችን አድርገን ብለው የተሰባሰቡበት ነጻ የብዙሃን ማህበራትና ነጻ የህዝብ ዴሞክራሲያዊ ተሳትፎዎች የተፍለቀለቁበት መልካም የፖለቲካ አየር መፍጠር በዚህ አየር ውስጥም የፖለቲካ ወገንተኝነት የሌላቸው የዴሞክራሲ ተቋማትንና አውታራትን ማሰነዳዳት ከቡድኖች የፖለቲካና የድምጽ ትርፍ ይልቅ ከሌሎች መካከል ለጤናማ የምርጫ እንቅስቃሴ ዘመቻና ላልተጭበረበረ የድምጽ አሰጣጥ ስር መያዝ መጨነቅን የበለጠ የህብረተሰብ ንቃተ ህሊናንና ግንዛቤን የማጐልበት ስራ አንዱና ዋነኛው መረባረቢያቸው በሆነ ነበር ። ይህ ሳይሆን በመቅረቱ በተለመደው የህግ ማስከበር ስርአት ለመቋቋም የማይችል የህዝብ ጤንነትን አደጋ ላይ የጣለ በሽታ ያስተላለፈውን የምርጫ ጊዜ እንን እሺ ብሎ መቀበል የጋራ መግባቢያ ሊሆን አልቻለም ።
ለምን እንዲህ ሆነ ? ለምን ለውጡን ማፋጠን አስቸጋሪ ሆነ ? ለውጡን አፋጥኖ ጥያቄዎች የአመጽ መንገድ ሳይዙ የሚስተናገዱበት ወንጀል የትግል ሽፋን ማግኘት የማይችልበት ስርአት ወይም አሰራር የመገንባት ጅምር ጥረታችን ሁሉም የማያወላውልበት ተግባር ለምን ሳይሆን ቀረ ? የዚህም ጥያቄ መልስ የሚመስለኝ የኢትዮጵያ የፖለቲካ ሃይሎች ዋና ትኩረት ቀዳሚ ተግባርና መሰረታዊ አደራ የጋራ አደራቸው መሆኑን ትተው ለየብቻ አጀንዳቸውን መራኮቻ ከማድረጋቸው የሚመነጭ ነው ። ይበልጥ ስለሚያፍታታው ጉዳዩን ይህንን ጥያቄ ከመመለስ ማእዘንም እንየው ።
የአብይ መንግስት ብሄረሰባዊ ማንነታችን ከኢትዮጵያ ማንነት ጋር አስማምቶ ከዴሞክራሲ አልባነት ወደ ዴሞክራሲ የመሸጋገር እቅድ ይዞ የአገሪቱን የስልጣን አውታሮች ከፓርቲ ታማኝነትና ወገንተኝነት የማላቀቅ ማሻሻያ የማካሄድ ሂደት ውስጥ ሲገባ በጠቅላይ ሚኒስትሩ ላይ የተሰባሰበው ድጋፍ አገርንም አለምንም ያስደመመ ቢሆንም ባለብዙ አቅጣጫና የሚጠፋፋ ነበር ። ያለው ህገ መንግስትና የፌዴራል አከፋፈል እንዳለ ሆኖ ዴሞክራሲ ብቻ እንዲጨመር የሚሻውም እዚያ ድጋፍ ውስጥ ነው ። ዴሞክራሲ ቢቋቋምም የብሄር ብሄረሰብነት መነጽር ያለው ህገ መንግስትና የፌዴራል አባላት አከፋፈል ካልተቀየረ የማህበረሰቦች መንጓለልና መፈናቀል አይወገድም የሚለውም አለ ። ያለው የፌዴራል አባላት አከፋፈል የአገረ ብሄር ድርሻ ሆኖ እንዲታወቅለት የአገረ ብሄርን ሀብትና ምድር የብሄሩ ልጆች መጠቀሚያ እንዲሆን የሚሻውም አለ ። ሁሉም ወገን ወደ ራሱ አቅጣጫ ጠቅላይ ሚኒስትሩን ስቦ ለማስጋትና የገዛ ራሱ ፖሊሲ አስፈጻሚ ለማድረግ በየፈርጁ የገመድ ጉተታ አካሄደ ።
ኢትዮጵያ ውስጥ የሚታዩት የፖለቲካ ዝንባሌዎችም ሁለት ጫፍ የረገጡ ወደ ኢትዮጵያ አንድነትና ወደ ብሄርተኛ መስመሮች የተሰባሰቡ ዋና ጐራዎች ሆኑ ። ሁለቱም ከሞላ ጐደል እኩል ለውጡ ሽግግሩ ተቀልብሷል ተቀጭቷል ብለው ለሽግግሩ ችግር ቢያዋጡም ዋናው ሽግግሩ ላይ ብቻ ሳይሆን በአጠቃላይ አገር ላይ ላንዣበበው አደጋ አይነተኛ ምክንያት ግን ብሄር ላይ ባተኮሩና ኢትዮጰያ ላይ ባተኮሩ ቡድኖች መካከል የተፈጠረው በመናቆርና በጥላቻ የተማሰ ገደል ነው ። እንንስ የለየላቸው የለውጡ ተጸናዋቾች እንንስ መንግስትን በቀውስና በጥያቄዎች ጋጋታ አዋክበው የቀድሞውንም ሆነ አዲስ ፈላጭ ቆራጭ ለመመለስ የሚመኙት ተቃዋሚዎች ከአምባገነንነት መውጣትና ዴሞክራሲ ውስጥ መግባት እንሻለን በሚሉትም ውስጥ ጉዞው መጀመሩን ክደው ወይም ጨንግፏል ብለው በመጸናወት ላይ ብቻ አልተወሰኑም ። ከዚያም በላይ ጉዞውን ተጸናወተው የአብይን መንግስት በህገ መንግስቱ በፌዴራልነትና በብሄረሰብ መብት ላይ የመጣ አውሬ አድርገው ይኮንናሉ ። እንዲያም ሆኖ ግን ከሁሉም በላይ የሚያሳዝነው ፖሊሲና ሙያ ተብሎ የተያዘው አጥፊና አውዳሚ የትግል ስልት ነው ።
ሽግግሩን መርቀው ከከፈቱት ታላላቅ ተግባራት መካከል አንዱ ተቃዋሚዎችን መጥራት ነው ። ከዚህ ቀደም የኢትዮጵያ ሽግግር ለውጥ በ1983 አ.ም አደጋ ላይ የወደቀውና ለ27 አመታት አምባገነንነትና አዳዲስ ችግሮች ወደ ተፈለፈለበት ሩብ ምርተ አመት ፍዳ የገባነው ኢህአዴግ ገዥው ቡድን ራሱ ወደ ሰላማዊ የፖለቲካ ተፎካካሪነት መለወጥ ይህም የሚጠይቀውን አስተሳሰብና ምግባር መያዝ አለመቻሉ እዚያው ጫካ ውስጥ ከለመደው የጦርነት ስልት አለመውጣቱ ነው ። ዛሬ እዚህ ችግር ውስጥ የገባውና አስቸጋሪ በሆነው ስልጣን ላይ ባለው ፓርቲ ብቻ ሳይሆን ከውጭም ከውስጥም ለውጡ ወደ ሰላማዊና የሰለጠነ ትግል በጋበዛቸው ቡድኖች ጭምር ነው ። በኦሮሚያ ደቡባዊና ምእራባዊ ዳርቻዎች ውስጥ የሚካሄደውና አለም የሚያውቀው ነውጠኛነት የአብይ አህመድ የሰላማዊና የህጋዊ ትግል ጥሪ እንዴት አድርጐ ወደዚህ እንደተቀየረ ያሳያል ። ከሃጫሉ ግድያ በኋላ በቅርቡ ያላቸው የተጠቁ ጋንጐች ይህን ያህል አተራማሽ ሃይል የሆኑት ከመንግስት አቅም ማነስ ወይስ ከፖለቲካ ቡድኖች ሰላማዊና ህጋዊ ትግል ውስጥ አልገባም ብሎ የመሸፈትና የማወጅ ስፋትና ክፍት ምስል ነው ?
በሰው ህይወት ላይ ጥቃት መፈጸምና ንብረት ማውደም ከለውጡ በፊት በነበረው ትግል ውስጥ ተወስዶ ዝም ብሎ ተሸፋፍኖ ታልፏል ። ምናልባትም በዝምታ አበጀህ ተብሎ ተመርቋል ። ይህ ሰበብ አስባብ ባገኘ ቁጥር እያገረሸ ህይወት በጅምላ የሚያረግፍና ንብረት የሚያወድም ከዚያም በላይ በሰዎች መካከል መራራ ጥላቻንና ቂምን የሚተክል አታጋይነትና ትግል ከሁሉም በፊት ትግላችን ሰላማዊና ህጋዊ ነው በሚሉ የፖለቲካ ሃይሎች በግልጽና በይፋ መወገዝ አለበት ። ለውጡና ሽግግሩ በደቦ ጥቃትና ውድመት የሰውን ህይወትና ንብረት ሲያጠፋ የህዝብን ሰላም ደህንነትና ሰርቶ የማደር መስተጋብር ሲያናጋ የአዲስ ስራ ማቋቋም እድልን ከሩቅ እያባረረ ስራ አጥነትን ሲያባብስ ብሶትና ማንን ፈርቼ ባይነትና አጼ በጉልበቱ መሆን በህግ አስከባሪነት መፍዘዝ ወይም ሆደ ሰፊነት እየታገዘ በሰበብ አስባብ ሲደፋፈር ተጠቃሁ ያለና መንግስታዊ የደህንነት ዋስትና ማጣት የተሰማው ሁሉ ራሱንና ቢጤዎቹን ህግ አድርጐ መበቀልን ሙጢኝ ሲልና ዋስትናው ሲያደርግ ይህ እርስ በርሱ እየተመጋገበ አገርን ያፈርሳል ። የትኛው ፖለቲከኛ ነው የምፈልገው ይህንን ራሱን ነው የሚለን ?
ከአዘጋጁ ጽሁፉ የጸሀፊዋን አመለካከት ብቻ የሚያንጸባርቅ መሆኑን እንገልጻለን ።
