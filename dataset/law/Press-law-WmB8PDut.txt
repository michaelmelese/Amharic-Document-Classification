አስገዳጅ ሁኔታና ህጋዊ መከላከልለትውስታ ።

እንደምን ሰነበታችሁ ! እንን በጤና ተገናኘን ! ባሳለፍነው ሳምንት በህግ የተፈቀዱ የማያስቀጡና ይቅርታ የሚያሰጡ አድራጐቶች በሚል ርእሰ-ጉዳይ በወንጀል ከመከሰስና ከመቀጣት ነጻ ከሚያስደርጉ ምክንያቶች ውስጥ የተወሰኑትን ለመዳሰስ ሞክረናል ። እነዚህም በህግ የተፈቀዱ አድራጐቶች የማያስቀጡና ይቅርታ የሚያሰጡ ሁኔታዎች ተብለው ህጉ ተደንግገዋል ። ሁኔታዎቹ አንድ ሰው በህግ የሚያስቀጣ ድርጊት ቢፈጽምም በወንጀል ከመከሰስና ከመቀጣት ነጻ የሚያስደርጉ ናቸው ። በሌላ በኩል ደግሞ በእነዚህ ሁኔታዎች ውስጥ ሆኖ ወንጀል ፈጽሟል በሚል የተከሰሰ ሰው እነርሱን በማንሳት ክርክሩን የሚያቀርብባቸው መከላከያዎች ናቸው ። ከእነዚህ ውስጥ ታዲያ በህግ የተፈቀዱ ምክንያቶችን በዝርዝር ተመልክተናል ። የመጀመሪያው በህዝብ አገልግሎት ስራ ወይም በመንግስት ወይም በወታደር ስራ አፈጻጸም የተከናወኑ አድራጐቶችን ይመለከታል ። የህዝብ አገልግሎት ስራ የሚለው መከራከሪያ ከመንግስት ስራ ውጪ የሚገኝ የትኛውም ሰው ወንጀል ቢያደረግ ሊያነሳው የሚችለው መከራከሪያ ነው ። የመንግስት ወይም የወታደር ስራ አድራጐቶች የሚባሉት ደግሞ በመንግስት ሰራተኞች ወይም በወታደሮች የሚፈጸሙ ናቸው ። በህግ የተፈቀደ ሁለተኛው አድራጐት የማረም ወይም ዲሲፕሊን የመውሰድ ሃላፊነትን በመወጣት ሂደት የተሰሩ ተግባራትን ይመለከታል ። ወላጆች አሳዳጊዎች የልጆች ባለአደራ ጠባቂዎች ወይም መምህራን ልጆችን በማረም በማነጽ በበጐ አስተሳሰብ በመቅረጽ በመንከባከብና በማስተማር ለፍሬ የማብቃት ሃላፊነት ያለባቸው በመሆኑ በማረም ሂደት ውስጥ ወንጀል ቢፈጽሙ ይህንን መከራከሪያ ያቀርባሉ ። የንብረት ባለይዞታ የሆነ ሰው ይዞታውን ለመንጠቅ ወይም ሁከት ለማንሳት የሚደረግ ማንኛውንም ሃይል በመከላከል ሂደት የሚፈጽመው መብትን የማስከበር ድርጊትም በህግ የተፈቀደ ሶስተኛው ጉዳይ ነው ። የሙያ ግዴታን ለመወጣት የተፈጸሙ ድርጊቶችም በህግ የተፈቀዱ ናቸው ። እነዚህም ከሙያው ደንብና አሰራር ውጪ እስካልሆኑና ከባድ የሙያ ጥፋት እስካልተፈጸመ ድረስ አያስቀጡም ። የትውስታ ሰንዱቃችሁን ለመክፈት ይቻላችሁ ዘንድ ከባለፈው ሳምንት ጽሁፋችን ይህንን ያክል ከጠቃቀስንላችሁ ወደዛሬው ጉዳያችን እንሸጋገራለን ። የማያስቀጡና ይቅርታ የሚያሰጡ አድራጐቶች በህግ ከተፈቀዱ አድራጐቶች በተጨማሪ አንድ ሰው ወንጀል ፈጽሞ እያለ ከመከሰስና ከመቀጣት ነጻ የሚሆንባቸው ምክንያቶች ተመጣጣኝነትን ለመወሰን ጠቃሚ ናቸው ማለት ነው ። ለምሳሌ ምንም አይነት መሳሪያ ሳይዝ ጥቃት እየፈጸመበት ያለን ባላጋራውን በሽጉጥ ተኩሶ የአካል ጉዳት ያደረሰ ወይም የገደለ ሰው ህጋዊ መከላከልን አንስቶ ሊከራከር አይችልም ። በቁንጥጫ የሚመልሰውን ህጻን ልጅ ጥቃት እየፈጸመብኝ ነው በሚል በዱላ ደብድቦ የአካል ጉዳት ያደረሰም ሰው ድርጊቱ ህጋዊ መከላከል አይደለም ። እንዲህ አይነት ጉዳዮች ህጋዊ መከላከልን ከመጠን ማለፍ በመሆናቸው በወንጀል ተጠያቂ ያስደርጋሉ ። ይሁንና የቅጣት ማቅለያዎች ይሆናሉ ። ይህ ብቻ ሳይሆን አንድ ሰው ጥቃትን ለመከላከል ሲል ያደረሰው ጥፋት ከመጠን ሊያልፍበት የቻለው በጥቃቱ ምክንያት በተከሰተበት ፍርሀት ድንገተኛ ድንጋጤ ወይም ደምፍላት ምክንያት እንደሆነ ምንም እን ህጋዊ መከላከልን ከመጠን በማሳለፉ ከወንጀል ተጠያቂነት ባይድንም ፍርድ ቤት ቅጣትን ከማቅለል አልፎ ከቅጣቱ ሙሉ በሙሉ ነጻ አድርጐ ወደቤቱ ሊሸኘው ይችላል ። በፌዴራል ጠቅላይ ፍርድ ቤት ሰበር ሰሚ ችሎት የተቋጨን አንድ ጉዳይ ለማሳያነት አቅርበን እናጠቃል ። ከአመታት በፊት በደቡብ ክልል ሀዋሳ ከተማ በአንድ ሆቴል ውስጥ ሁለት ግለሰቦች የፈጠሩት አለመግባባት ወደ ጠብ ያመራል ። ገላጋይ ገብቶ አንተም ተው አንተም ተው ይላቸዋል ። ብዙም ሳይቆይ አንደኛው ጠበኛ ወደሌላኛው ጠበኛው ለጠብ ተመልሶ ሲመጣ ያኛውም ሽጉጥ አውጥቶ ብብቱ ስር መትቶ ይገድለዋል ። ገዳዩም ተከሶ በስምንት አመት ጽኑ እስራት ይቀጣል ። ይህ ጉዳይ በየደረጃው ባሉት ፍርድ ቤቶች ከታየ በኋላ በመጨረሻም ለፌዴራል ሰበር ችሎት ቀርቦ እልባት አግኝቷል ። በክርክሩ ወቅት የገዳዩ ዋነኛ የመከራከሪያ ነጥብ ህጋዊ መከላከል ነው የሚል ነበር ። ይሁንና የወንጀሉ አፈጻጸም ከመነሻው ራስን ከመከላከል ጋር የሚገናኝ ሳይሆን ተራ የሰው ግድያ በመሆኑ ግለሰቡ ጥፋተኛ ሆኖ ነው የተገኘው ። በደህና እንሰንብት ! አዲስ ዘመን ሚያዝያ 28/2012 ።


