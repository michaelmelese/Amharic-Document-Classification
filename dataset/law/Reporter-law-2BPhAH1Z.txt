የአገራዊ ራእይ አልባነት ጉዞ እስከ መቼ ?
በጸጋዝአብ ለምለም ተስፋይ ።
አለም ከስልጣን ፖለቲካ ወደ ፖለቲካ ተሻግሮ ስለታሪክ ከመነታረክ ወጥቶ ታሪክ ስለመስራት በሚታገልበት ከጥቃቅንና አነስተኛ ሀሳቦች ወጥቶ እጅግ ወደ ላቀና ውስብስብ ሀሳብ በገባበት ከጓዳ ፖለቲካ ወደ አደባባይ ፖለቲካ ከድንበር ተሻግሮ በአለም አቀፋዊነት በሚተጋበት እኛ ከከባቢያዊነት ወደ መንደርተኝነት ስንገሰግስ አለም ወደ ፊት ቀን ከለሊት ሲተጋ እኛ ወደ ሃላ እያሰብን ሴራ ስንጐነጉን አለም በነገ ማእቀፍ ሲተጋ እኛ በትናንት ማእቀፍ ለመኖር ስንተጋ ፖለቲካችን እንደ ህጻን ልጅ በትናንሽ ነገሮች እየረካ አለም ከመሬት ፍትጊያ ወደ ስፔስ ፍትጊያ ሲገባ የእኛ ግን ነገር መብላት ብቻ ቢሆን ለምን ብሎ መጠየቅ ዜጋዊ ግዴታ ሆነና ጥያቄ አነሳሁ ።
እኛ ኢትዮጵያውያን አገራዊ ራእይ አለን ? እስከ መቼ ያለ አገራዊ ራእይ እንያዝ ?
አገራዊ ራእይ የረዥም ጊዜ ሆኖ የሚቀመጠው በማእቀፍ ነው ። ለዚያ ማእቀፍ የሚረዱ ግቦች አላማዎችና ተልእኮዎች በአንጻሩ ይኖራሉ ። የአንድ አገር ራእይ እምነት አገራዊ ማእቀፍ ነው ። የአገራዊ ማእቀፍ ምሰሶዎች በአንጻሩ አገራዊ ራእይ በነጠላ አገራዊ ግብ ለራእዩ አገራዊ አላማዎች ለግቡና ለራእዩ አገራዊ ተልእኮዎች ለአገራዊ ግብና ራእይ መሳካት ይኖራል ።
ከቅርብ ጊዜያት ወዲህ የአገሪቱ አጠቃላይ ራእይ ከ2012 እስከ 2015 አ.ም ባለው ጊዜ ውስጥ በህዝብ ተሳትፎና በህዝቦች መፈቃቀድ ላይ የተመሰረተ ዴሞክራሲያዊ ስርአትና መልካም አስተዳደር የሰፈነባት ማህበራዊ ፍትህ የነገሰባት ከድህነት ተላቃ መካከለኛ ገቢ ያላት ኢትዮጵያን እውን ማድረግ የሚል ራእይ እንዳለ ይገለጻል ።
መካከለኛ ገቢ የሚለው ግብ እንጂ ራእይ ፈጽሞ ሊሆን እንደማይችል ሊሰመርበት ይገባል ። ለዚያውም ከግብም ቢሆን የአጭር ጊዜ ግብ ምክንያቱም ግብ በራሱ የአጭር የመካከለኛና የረዥም ጊዜ ተብሎ ስለሚከፈል ። እንደ አገር እኛ ኢትዮጵያውያን ለምንድነው መካከለኛ ገቢ ያላት አገር የምንፈልገው ? የት ለመድረስ ? የሚለው ወደ ራእይ የሚያመላክተን ሲሆን ምን አገራዊ ማእቀፍ ስላለን ነው ? የሚለው ደግሞ አብይ የአገራዊነታችን ማሳያ አገራዊ ማእቀፍ ይሆናል ።
አገራዊ ራእያችን ምንድነው ? እዚያ ለመድረስስ ምን ምን ማድረግ አለብን ? በባለቤትነት ስሜት እንዴት ልንይዘው እንችላለን ? አገራዊ ማእቀፋችንን መሰረት ያደረገው እምነታችን እውቀታችንና ተግባራችንስ ምንድነው ? ማህበራዊ ፍልስፍናችንስ ምንድነው ?
የፖሊሲ አላማዎችና ግቦች የአገር አላማና ግቦች ናቸው ማለት አይደለም ። የአንድ ነጠላ አገራዊ እቅድ አላማ ማለት ጠቅላላ አገራዊ አላማ ማለት አይደለም ። እቅዱ የአገሪቱ በአጠቃላይ የረዥም ጊዜ አላማና ግብን ለማሳካት የሚረዳ አንድ መሳሪያ መሆኑ ላይ ከፍተኛ ጽንሰ ሀሳባዊ ክፍተት ከመኖሩም በላይ ነጠላ ፖሊሲዎችና አገራዊ ፕሮግራሞች ላይ የሚቀመጡ አላማና ግቦችን የአገር አላማና ግብ አድርጐ የመውሰድ ከፍተኛ ጽንሰ ሀሳባዊ ክፍተት አለ ።
ለአብነት የመጀመሪያው የአምስት አመት የእድገትና የትራንስፎርሜሽን እቅድ በሚል በተደጋጋሚ የሚገለጸውን የወሰድን እንደሆነ እንደ አገር ያልተመለሰው አብይ ጥያቄ እቅዱ ላይ ከተቀመጡ አላማዎችና ግቦች ባሻገር ለምንድነው አገራችን ይህ እቅድና ትራንስፎርሜሽን ያስፈለጋት ? የት ለመድረስ ? የሚሉ አበይት አገራዊና ህዝባዊ ትርጉም ያላቸው አገራዊና ህዝባዊ ጥያቄዎችን ትርጉም ባለው መልኩ ምላሽ አይሰጥም ።
ራሱን እቅዱን እን ብናይ እቅዱ ከምንጊዜውም የላቀ የኢኮኖሚ እድገት ማህበራዊ ልማትና መልካም አስተዳደር የሚመዘገብበት ከሚመዘገበው ውጤትም ህዝቡ ፍትሀዊ በሆነ መልኩ በየደረጃው ተጠቃሚ የሚሆንበትና የዜጐችን ማህበራዊ ዋስትና ለማረጋገጥ እንደሚያስችል ይታመናል በማለት ድህነትን ለማስወገድ ለብልጽግና ዴሞክራሲ ለማዳበር ስራ አጥነትን ለመቀነስ ጤናን ለማስፋፋት መሰረተ ልማትን ለሁሉም ለማድረስ የሚሉ ጥቅል ሀሳቦችን ያነሳል እንጂ ትርጉም ያለው አገራዊ ራእይ አገራዊ ግብ አገራዊ አላማን ከእቅዱ ግብ አላማና ተልእኮ ለይቶ አያስቀምጥም ።
የእቅዱ ግብ አላማና ተልእኮ ማለት የአገር ግብ አላማና ተልእኮ ማለት አይደለም ። እቅዱ ራሱ የአገራችን ሁለንተናዊ እንቅስቃሴ አንድ አካል ብቻ ተደርጐ ነው መወሰድ ያለበት ። አገራችን ሳትሆን የእቅዱ አካል እቅዱ ነው የአገራችን ሁለንተናዊ እንቅስቃሴ አንድ አካል መሆን ያለበት ሊሆንም የሚችለው ።
በፖሊሲዎችና ፕሮግራሞች ላይ የፖሊሲና ፕሮግራም አላማ ግብና ተልእኮ መገለጽ አገራዊ ራእይ አገራዊ ግብ አገራዊ አላማ አለን አያስብልም ። ምክንያቱም እነዚህ ጥቅል ከመሆናቸውም ባሻገር እንንስ እንደ መንግስት እንደ ግለሰብ እን መሰረታዊ ጽንሰ ሀሳባዊ ጉድለት ያለባቸው በመሆኑ ነው ።
ይህም ክፍተት በዋናነት ለምን ? የሚል ህዝባዊና አገራዊ ትርጉም ያለው ጥያቄን ትርጉም ባለው መልኩ የማይመልስ መሆኑ ነው ። ዴሞክራሲ ፍትህ ፍትሀዊ ተጠቃሚነት ተደራሽነት ሰላም ብልጽግና መልካም አስተዳዳር ለምን ? የት ለመድረስ ?
አገራዊ ራእይና ግብን በሚመለከት ለአብነት ቻይና ።
2021 2049 የደመቁና የተሰመረባቸውን ቃላት ለምን ? የሚሉ ህዝባዊና አገራዊ ጥያቄዎችን ትርጉም ባለው መንገድ ያስቀመጠ ተያያዥና ተመጋጋቢ ተግባራትን በግልጽ ያሰፈረ በፕሮፕጋንዳ ቃላት ያልተሸፈነና ግልጽ ሀሳብ የያዘ በአሳማኝ ጭብጦች የተደገፈ እንን ለዜጐቿ ለእኛ ቻይናን ለመረዳትና ለመገንዘብ ያስቻለ እንደሆነ ግልጽ ይመስለኛል ።
እኛ ራእይ ብለን ያስቀመጥነውን ስንመለከት ምን ያህል በአስተሳሰብ ሃላ እንደ ቀረንና በሀሳብ ደሃ እንደሆንን አመላካች ነው ። በሌላ በኩል ከፕሮፕጋንዳ ይልቅ ግልጽ ተያያዥና ሁሉን የሚያቅፍ ብሎም ትውልድ ተሻጋሪ የሆነ ጽንሰ ሀሳብ የያዘ ነው ። የእኛ ግን ከጽንሰ ሀሳባዊ ትስስር ይልቅ ፕሮፕጋንዳዊ ቃላት የሚበዙበት እንን ትውልድ የሚሻገር ሊሆን ራእይና ግብ የተምታታብን ስለመሆናችን ብዙ ጥናትና ምርምር አይጠይቅም ።
ከዚህ ባሻገር የአገራችን ብሄራዊ ጣቢያ በየእለቱ የሚለው መሪዎች በየእለቱ የሚያስተጋቡት ምሁራን ዘወትር የሚጽፉበት የሚመራመሩበት ሁለንተናዊ ልዩነቶችን መሸከም የሚችል አገር እንደ አገር ህዝብ እንደ ህዝብ ያለ ልዩነት በባለቤትነት ስሜት ይዞ የሚያነሳው የጋራ የሆነ ትርጉም ያለው ሀሳብን ከጽንሰ ሀሳባዊ ጥልቅ አገራዊና ህዝባዊ እሳቤ ጋር የያዘ ራእይ የለንም ። ለነገሩ ራእይ ሳይኖር እንዴት ይገለጻል ?
ነገር ግን እንደ አገር ጠቅለል ያለ ራእይ ባይኖርም ሚኒስቴር መስሪያ ቤቶችና የተለያዩ የመንግስት አካላት ራእይ ተልእኮ በማለት የሚገልጹትና የለጠፉትን ስንመለከት ።
በርካታ ሚኒስቴር መስሪያ ቤቶች ራእይ ብለው የሚያስቀምጡት ስራቸውን ነው ።
የኢፌዴሪ ጠቅላይ ሚኒስትር ጽህፈት ቤት ።
ራእይ ጠቅላይ ሚኒስትሩና የሚኒስትሮች ምክር ቤት ህገ መንግስታዊ ተልእቸውን በብቃት ተወጥተው ማየት ።
ይህ ማለት ጠቅላይ ሚኒስትሩም ሆነ ሚኒስትሮች ምክር ቤት ሃላፊነታቸው ግዴታቸውና ስራቸው በራሱ ራእያቸው መሆኑ ነው ። እንዴት ነው ስራቸው ራእይ ሊሆን የሚችለው ?
የኢፌዴሪ የፌዴራል ጠቅላይ ፍርድ ቤት ።
ራእይ በ2015 አ.ም ሙሉ ለሙሉ የህዝብ አመኔታ የተቸረው ፍርድ ቤት ሆኖ ማየት ።
የኢፌዴሪ ትራንስፖርት ሚኒስቴር ።
ራእይ በ2017 አ.ም ሁሉም የህብረተሰብ ክፍል ትራንስፖርት አገልግሎት ተደራሽ ሆኖ ማየት ።
በመሰረተ ሀሳብ ደረጃ የጊዜ ገደብ ያለው ነገር ግብ እንጂ ራእይ ሊሆን አይችልም ። ራእይ ከትውልድ ትውልድ የሚተላለፍ ትውልድ ተሻጋሪና ረቂቅ የዘውትር ስራና የማይቀያየር መሆኑን መዘንጋት የማያሻ ይሆናል ።
እነዚህ ሚኒስቴር መስሪያ ቤቶች ከጠቀሱት አመተ ምህረት በኋላ ማሳካት የሚፈልጉት ምንድነው ? ስራ ያቆማሉ ማለት ነው ? ለምንድነው በጠቀሱት አመተ ምህረት ላይ ማሳካት ሚፈልጉትን የጠቀሱት ? የት ለመድረስ ?
የኢፌዴሪ ባህልና ቱሪዝም ።
ራእይ በኢትዮጵያ በ2012 አ.ም ባህላዊ ሀብቶቿና የተፈጥሮ መስህቦቿ ለምተው በቱሪዝም መዳረሻነት ከመጀመርያዎቹ አምስት የአፍሪካ አገሮች አንዷ እንድትሆን ማድረግ ።
ከላይ የተጠቀሱት አካላት ለምን አድማሳቸው ጠባብ ሆነ ? ለምን ግብና ራእይን መለየት አቃታቸው ? ራእይስ ለእነሱ ምንድነው ? እውን የራእይ ምንነት ገብቷቸዋል ? በነጠላ የእነሱ እንደዚህ መሆን የአንዳንዶች ደግሞ ከአለም አቀፍ ጋር ተያይዞ መቅረብና አድማሳቸው አለም አቀፋዊ መሆን እንደ አገር በራእይ ላይ የጠራ ግልጽ የሆነ መግባባት እንደሌለ ማሳያ አይደለምን ?
እንደ አገር የራእይ አልባነትና መደነባበር ውስጥ እንዳለን ከዚህ በላይ ምን ማሳያ ይኖር ይሆን ? አንዳንዱ ራእዩ በአፍሪካ የታጠረ አንዳንዱ ስራውን ራእዩ ያደረገ አንዳንዱ ከአገሪቱ ራእይ በላይ አንዳንዱ ደግሞ በታች ራእያቸውን ያደረጉ መሆናቸው አንዳንዱ ግቡን ራእይ ያደረገ አንዳንዱ ተልእኮውን ስራው ያደረገ መሆኑ አገራችን ወዴት ነው እየሄደች ያለችው ? ምን ራእይ ይዘን ነው እየተጓዝን ያለነው ? እስከ ዛሬ ይህ ክፍተት ለምን አልታየም ?
ክፍተቱም ህዝብ ራሱም ቢሆን ገዥዎችን ለምንድነው የምትመሩን ? የት ለመድረስ ? ተፎካካሪዎችን ለምንድነው እንድንመርጣችሁ የምትፈልጉት ? የት ልታደርሱን ? አገራዊ ራእይ አገራዊ ግብ የታላችሁ ? የፓርቲና የአገር ራእይና ግባችሁን ለይታችሁ ንገሩን ? የእናንተ ፓርቲ የታል ? መሪ ብትሆኑስ ለአገራችን የያዛችሁት የታል ? ብሎ ትርጉም ያለው ጥያቄ አለመጠየቁ ጋዜጠኞችና ምሁራን በዚህ ላይ ሰፊ ስራ አለመስራታቸው ክፍተቱ ክፍተት ከመሆን ባሻገር ክፍተቱን እንደ ክፍተት አለመረዳታችን የሁላችንም የፖለቲካ ንቃተ ህሊና ደረጃ ማሳያ ይመስለኛል ።
በርካታ በአገራችን በተለያዩ ጊዜያት የወጡና ለመተግበር የተሞከሩ ፖሊሲዎች ፕሮግራሞች ስትራቴጂዎችና ሪፎርሞች በሌሎች አገሮች ስኬታማ ከመሆናቸውም በላይ በጽንሰ ሀሳብ የተሟሉ ሆነው ሳለ በአገራችን ግን የሚፈለገውን ውጤት ሳያመጡ ቀርተዋል ። ይህም ተግባራዊ ሲደረጉ ውጤታማ ካልሆኑባቸው ምክንያቶች አንዱና ዋነኛው ከአመጣጣቸው ከአቀራረጻቸው ከአቀራረጽ ሂደታቸው ከትግበራቸው አንጻር አገራዊ ማእቀፍን ትርጉም ባለው መልኩ መነሻና መዳረሻ የማድረግ ብሎም ለአገራዊ ማእቀፍ ምሰሶ ከሆኑ አገራዊ ራእይ አገራዊ ግብ አገራዊ አላማና አገራዊ ተልእኮ ጋር ትርጉም ባለው መንገድ አለመተሳሰራቸው ነው ። ስለሆነም ውጤታማ መሆን አልቻልንም ። ልንሆን አለመቻላችን ብዙ አያስገርምም ። ሊያስገርም የሚችለው ውጤታማ ብንሆን ነበር ። ከአሁን በሃላም ቢሆን ይህን ክፍተት ካላረምን ጊዜ ያልፋል ሀብት ይባክናል እንጂ መቼም ቢሆን መሰረታዊ ለውጥ አናመጣም ።
የቅርብ ጊዜ ጠንካራ ወዳጃችን ቻይና ሲኖራት በሌላ በኩል መሆኑን የእንቅስቃሴያቸው መነሻና መዳረሻ አድርገው በሁለንተናዊ መንገድ እየተንቀሳቀሱ ይገኛሉ ።
እውን አለን ? እንደሌለን የታወቀ ነው ። ቢኖረን እያንዳንዱ ዜጋ ባቀነቀነው ነበር ። መጽሀፍ ራእይ የሌለው ህዝብ ይጠፋል እንዲል ዜጋ በዜጋነቱ የሚያቀነቅነው ነገር ከሌለ ዜጋነት በራሱ ጥያቄ ምልክት ውስጥ ቢገባ እንደምን የሚያስደንቅ ይሆናል ? ፈጣሪ አገራችን ነጻ ፈቃድን የሁሉ ነገር ማእከል ወደሚያደርግ የእሳቤ ሂደት ትገባ ዘንድ ይርዳን !
ከአዘጋጁ ጸሀፊው ሸክም የበዛበት ትውልድ 2009 እና የምስራቃዊት ኮከብ 2010 መጻህፍት አዘጋጅ ናቸው ። ጽሁፉ የጸሀፊውን አመለካከት ብቻ የሚያንጸባርቅ ሲሆን ጸሀፊውን በኢሜይል አድራሻቸው ማግኘት ይቻላል ።

