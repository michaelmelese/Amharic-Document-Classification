ወይ አዲስ አበባ ወይ ፊንፊኔ ሆይ !
በበሪሁን ተሻለ ።
ህገ መንግስቱ የጸደቀበት አዲስ አበባም ፌዴራላዊ ግዛት እንዲሆን የተወሰነበት የህዳር 29 ሃያ አንደኛ አመት ከአስር አመት ወዲህ እንደተለመደው 10ኛው የብሄር ብሄረሰቦች ቀን ተብሎ በጋምቤላ ተከብሯል ። አስር አመት ሙሉ ደጋግመን እንደሰማነው አስረኛው አመት ክብረ በአል ላይም ተደጋግሞ እንደተነገረው በጋምቤላ ከልል ተረኛነት የብሄር ብሄረሰቦች ቀን ተብሎ የተከበረው የ1987 አ.ም ህገ መንግስት የጸደቀበት የህዳር 29 ቀን ነው ። ህዳር 29 ህገ መንግስቱ የጸደቀበት ቀን መሆኑ ህገ መንግስቱ ከጸደቀም 21 አመቱ እንደሆነ እየታወቀ እለቱ የብሄር ብሄረሰቦች ቀን የሚባልበት የልደቱና የአመቱ አቆጣጠር አስር የሆነበት ምክንያት ከተራ ቀልድና ከ ጨዋታ በላይ መድረክ አግኝቶ አያውቅም ።
ይህ ግን ራሱን የቻለ የግልጽ ውይይት ርእሰ ጉዳይ መሆን ይገባዋል ። በተለይ ህገ መንግስቱ የጸደቀበት እለት ከ1987 አ.ም ጀምሮ አንድ ተብሎና የህገ መንግስት ቀን ሆኖ ሲከበር ከቆየ በኋላ ደግሞ ደክሞን ትተነው እንደገና ደግሞ የብሄር/ብሄረሰቦች ቀን የተባለበት ምክንያት ከተራ የስም ማውጣትና የስያሜ ጉዳይ በላይ ከህገ መንግስቱ የተቀዳ የፖሊሲ ድጋፍ ማግኘት አለበት ።
እነሆ 21 አመት ሙሉ ብሄር ብሄረሰብ ማለት አንድ ቃል የአንድ ነገር ስያሜ ሆኖ አርፎታል ። ኢትዮጵያ ውስጥ ብሄረሰብ እንጂ ብሄር የለም የሚለውን የደርግ መንግስትና ህገ መንግስት ብንሻገርም በዚህ የተለያዩ ህዝቦች በሚኖሩባት ኢትዮጵያ ውስጥ የትኛው ብሄር የትኛው ብሄረሰብ እሚል ጣጣ ውስጥ ዛሬም እንደ ዱሮው መግባት አልፈለግንም ። 20 አመት በሞላው የህገ መንግስቱ የተፈጻሚነት ዘመን ውስጥ ከፊሉን ጊዜ የብሄር ብሄረሰቦች ቀንን ስናከብር ብንቆይም ብሄር ወይም ብሄረሰብ ማለት አቅቶን ብሄር/ብሄረሰብ ወይም ብሄር ብሄረሰብ የሚባል አንድ ቃል ፈጥረናል ። በአንድ ወቅት አንድ ጸሀፊ እንዳሉት በቋንቋ ቤት ህዝቦችን ለመግለጽ ያህል ከ ብሄር / ብሄረሰብ አንዱን መጠቀም የሚቻል ቢሆንም ቅር የሚለው እንዳይኖር ብለው ሁለቱንም የአንድ ህዝብ መጠሪያ ያህል ተጠቅመውበታል ። ህዝብ ጥቅል ብዛትን ህዝቦች ደግሞ አይነተ ብዙነትን የሚገልጽ ስያሜ ቢሆንም ከ21 አመት በኋላ ዛሬም እነዚህ ቃላት የነፍጠኛና የአብዮታዊ ዴሞክራሲ መለያ ሆነው ማገልገላቸው የአገረ ገዥ ሀሳብ ሆኗል ።
ገና የሽግግሩ ዘመን እንደተጠናቀቀ ከ20 አመት በፊት በ1987 አ.ም ደረጀ መርሻ የተባሉ ጸሀፊ የብሄረሰቦች መብት መከበር ለኢትዮጵያ ምንም አማራጭ የሌለው ወሳኝ ጉዳይ ነው ። በአፍሪካ በላቲን አሜሪካና በአንዳንድ የእስያ አገሮች ታፍኖ በመቀመጡ ይህ ችግር የኢትዮጵያ ብቻ መሰለ እንጂ በሌሎቹ ዘንድ ገና ብዙ ትርምስ የሚፈጥር ነው ። ኢትዮጵያ ላይ ከሌሎቹ አገሮች በተለየ ሁኔታ ገኖ መውጣቱ በ1966 አ.ም አብዮት መከናወኑና ለችግሩ ሰላማዊ መፍትሄ ከመስጠት ይልቅ በጦርነት አፍኜ እይዘዋለሁ በሚል ድንቁርና የደርግ መንግስት የብሄረሰቦችን ግንኙነት ጭራሽ በማሻከሩ ነው ። ያም ሆኖ ለግንኙነቱ መሻከር ተጠያቂና ምክንያት የነበሩት መንግስታት ስለተወገዱ እንዲሁም በእኩልነትና በወንድማማችነት የመኖር እድላቸውን እስካሁን ፈጽሞ ስላላጠፋው ለወደፊቱ ይህንን ተግባራዊ ለማድረግ ዴሞክራቶች በዚህ አቅጣጫ መግፋት ይጠበቅባቸዋል ። የችግሩ አፈታት ዴሞክራሲን ከተላበሰ የችግሩን አይነትና አጠቃላይ መፍትሄውን እንን ገና ላላዩት ችግሩንም ላልተገነዘቡት ሌሎች አርአያ እንሆን ይሆናል ብለው ነበር ።
የቀድሞዎቹና ከሱ በፊት የነበሩት መንግስታት ተቀጥያ እንደመሆኑ መጠን ኢትዮጵያን ለአስራ ሰባት አመታት ሲገዛ የቆየው የወታደራዊው አምባገን መንግስት መገርሰስ የኢትዮጵያ ህዝብ አገሩንና መንግስቱን በዴሞክራሲያዊ መንገድ እንደ አዲስ ለመገንባት የሚችልበትን እድል የከፈተ ታሪካዊ ወቅት መጣ ቢባልም ከዚያ በፊት በትጥቅ ትግሉ ወቅት ከዚያም በኋላ የኢትዮጵያ እጣ ፋንታ በተወጠወጠበት በሽግግሩ ጊዜ ኢትዮጵያ ውስጥ ከብሄረሰቦች ትግል በስተቀር ሌላ መልክ የያዘ ህዝባዊ እንቅስቃሴ የለም በመባሉ የሁሉም ነገር ማጠንጠኛው ዴሞክራሲያዊ ህገ መንግስትና ህገ መንግስታዊ ዴሞክራሲ መሆኑ ቀርቶ የብሄር/ብሄረሰቦች መብት ዋናው ጉዳይ ሆነ ።
ኢህአዴግ ሁሉም ነገር ወደ ብሄር ብሄረሰቦች መብት የሁሉም ነገር መፍቻው የቡድን መብት አለ ። የራስን እድል በራስ የመወሰን እስከ መገንጠል መብት ኢትዮጵያን ይበታትናል የሚሉና የኢትዮጵያን አንድነት ያጠናከሩ የመሰላቸው ወገኖችም የአንድነት መነሻና መሰረት መሆን የሚገባውን የብሄረሰቦችን መብት በመካድ የሁሉም ነገር መፍቻው የግለሰቦች መብቶች ናቸው አሉ ። የኢህአዴግ አንድ አይና የቡድን መብት በሌላ አንድ አይና የግለሰብ መብት ሳይተካ ሁለቱም እርስ በርስ ሳይጋጩ ሁሉምና ሁለቱም የተግባቡበት የዴሞክራሲያዊ ህገ መንግስትና የህገ መንግስታዊ ዴሞክራሲ የእኩልነትና የእድገት ስርአት የማነጽ ጉዳይ በዚህ መካከል ተጐዳ ። ህዳር 29 የህገ መንግስት ቀን ሆኖ ሲከበር ከቆየ በኋላ ተቋርጦ ቆይቶ ከአስር አመት ወዲህ ጀምሮ የብሄር ብሄረሰቦች ቀን ሆኖ ያረፈውም በዚህ አንድ አይና አመለካከት ምክንያት አይደለም ብሎ ማን ደፍሮ ይከራከራል ?
እንዲህም ሆኖ የሁሉም ነገር መፍቻው የብሄር ብሄረሰቦች መብት ነው ቢባልም በዚህ ማእቀፍ ውስጥ የአዲስ አበባን የድሬዳዋን ጉዳይ መፍታት ሳይቻል ቀርቶ እነሆ አሁንም ችግሩ አጋጣሚና ሰበብ ባገኘ ቁጥር የሚፈነዳ ፍንዳታውም ህይወት የሚቀጥፍ መሆኑን ቀጥሏል ።
የታሪክ ምሁራን እንደሚያስተምሩን በ19ኛው ክፍለ ዘመን መገባደጃ ላይ ኢትዮጵያ የተሰባሰበ አገዛዝ የመፍጠር ትግሉ ሲሰምርላት ቋሚ ማእከል ቋሚ አድራሻ አበጀች ። አዲስ አበባ ከጊዜያዊ የዘመቻ ሰፈርነት አምልጣ የንጉሰ ነገስቱ መቀመጫና የመንግስት ማእከል ሆና ጸናች ። ባልተነካ የግንባታና የንግድ ፍላጐቷ አውሮፓውያንን ህንዶችንና አረቦችን ሳበች ። የወታደር አሰፋፈር አሻራዋን ሳትለቅ ዙርያ ገባዋን በሳር ጐጆና በድንን ተከትማ መሀል ላይ የምንሊክን ቤተ መንግስት አንጣለለች ። ያማሩ አብያተ ክርስትያናትን የመንንትና የአውሮፓውያን ቤቶችን የጌጥ ያህል አበቀለች ።
አዲስ አበባ በአሀዳዊው መንግስትም ሆነ ዛሬ በፌዴራላዊው መንግስት ውስጥ ህገ መንግስታዊ ቦታ ያላት ከተማ ነች ። የአዲስ አበባ ከተማ የንጉሰ ነገስቱ መንግስት ግዛት መናገሻ ከተማ ነው ይላል የ1948 አ.ም ህገ መንግስት ።
የጠቅላይ ግዛት/የክፍለ አገር አስተዳደር ቀርቶ በኢትዮጵያ አሀዳዊ መንግስት ውስጥ አምስት የራስ ገዝ አካባቢ ሆነ ። ድህረ ደርግ በሽግግር ዘመኑ ውስጥ ከጥር 5 ቀን 1984 አ.ም ጀምሮ በጸና ህግ 14 ክልላዊ የሽግግር መስተዳድሮች ተቋቋሙ ። ከእነዚህ መካከል አንዱ አዲስ አበባ ነበር ። አሁን ድረስ ባልጠፋ የህዝብ ስሙ ክልል 14 ማለት አዲስ አበባ ነበር ። የፌዴራላዊው አስተዳደር ጥንስስ ከዚህ ጊዜ አንስቶ ቢጀምርም መስተዳድሮችን ባቋቋማቸው ህግ መሰረት ብሄራዊ ክልላዊ የሽግግር መስተዳድሮች በማናቸውም ረገድ የማእከላዊ የሽግግር መንግስት የበታች አካላት ነበሩ ።
አሁን ድረስ ያልተፈታውና የሚደፍረው ያጣው ጣጣ የመሰረት ድንጋይ የተጣለው ግን አስራ አራት እኩል ክልላዊ መስተዳድሮችን ያቋቋመው ለእያንዳንዱ አስራ አራቱም የክልል መስተዳድር ለየብቻ የየራሱ የፖለቲካ ስልጣንና የህግ ሰውነት የሰጠው አዋጅ ቁጥር 7/1984 ነው ። ክልል 14 ደግሞ አዲስ አበባ ነው ። ኦሮሞ ክልል አራት ነው ። ሶስቱም እንደሌሎቹ ብሄራዊ ክልላዊ መስተዳድሮች የገዛ ራሳቸውን ብሄራዊ ክልላዊ መስተዳድር የሚያቋቋሙ ናቸው ። በማቋቋሚያው አዋጅ ለየት ያለ ድንጋጌ መሰረት ግን በክልል 13 እና 14 የኦሮሞ ብሄራዊ ጥቅሞችና የፖለቲካ መብት የተጠበቀ ይሆናል ። የእነዚህ ክልሎች ተጠሪነት ለማእከላዊው የሽግግር መንግስት ሆኖ የመስተዳድሮቹ ግንኙነት በልዩ ህግ በዝርዝር ይወሰናል ተባለ ።
በዚህ ድንጋጌ መሰረት ሁለት ልዩ ጉዳዮች አሉ ። አንደኛው በተለይም በእንግሊዝኛው የድንጋጌው ቅጅ ጥርትና ኩልል ብሎ እንደሚታየው ኦሮሚያ በክልል 13 እና በክልል 14 ላይ ያለው ብሄራዊ ጥቅምና የፖለቲካ መብት ነው ። እንግሊዝኛው ይላል ።
ሁለተኛው ጉዳይ የክልሎቹ ተጠሪነት ጉዳይና በልዩ ህግ በዝርዝር ይወሰናል የተባለው ግንኙነታቸው ነው ። አማርኛው የእነዚህ ክልሎች ተጠሪነት ለማእከላዊው የሽግግር መንግስት ሆኖ የመስተዳድሮቹ ግንኙነት በልዩ ህግ በዝርዝር ይወሰናል ይላል ። የዚህ አቻ የእንግሊዝኛው ቅጅ ግን እነዚህ ክልሎች ለማእከላዊው የሽግግር መንግስት ተጠሪ ናቸው ። የእነዚህ መስተዳድሮች ከማእከላዊው መንግስት ጋር ያላቸው ግንኙነት በልዩ ህግ በዝርዝር ይወሰናል ይላል ።
ክልሎች በሙሉ በዚያ የ1984 አ.ም ህግ ተፈጻሚነት ዘመን ውስጥ በማናቸውም ረገድ የማእከላዊ የሽግግር መንግስት የበታች አካት ናቸው ። የክልል 13 እና 14 አበቃ ። ህዳር 29 የጸደቀው ህገ መንግስት ከነሀሴ 15 ቀን 1987 አ.ም ጀምሮ ሙሉ በሙሉ በስራ ላይ ውሏል ተብሎ ታወጀ ።
በህገ መንግስቱ አዲስ አበባ ክልል መሆኑ ቀርቶ ፌዴራል ግዛት ሆነ ። እነሆ 20 አመት ሙሉ እንዳጠናነው የፌዴራሉ መንግስት በክልሎች የተዋቀረ ነው ። ክልል ማለት ደግሞ የፌዴራል መንግስት አባላት ናቸው ። እነዚህም በህገ መንግስቱ አንቀጽ 47 ተዘርዝረዋል ። የትግራይ የአፋር የአማራ የኦሮሚያ የሶማሌ የቤንሻንጉል ጉሙዝ የደቡብ የጋምቤላና የሀረሪ ክልሎች ናቸው ። ድሬዳዋ ቀርቶ አዲስ አበባ የሚባል ክልል የለም ። ድሬዳዋ ከዘጠኙ ክልሎች በአንዱ ወይም በሁለቱ ወይም ውስጥ መካተት ያለበት ቦታ ነው ። ከዚያ ውጪ ሆኖ እንደ አሁኑ ተንከራፎ ህገ መንግስታዊ ማሳጫ ሆኖ መኖር በጭራሽ አይችልም ። ኢትዮጵያዊ የሆነ ሰው ወይም ኢትዮጵያ ውስጥ አለሁ የሚል ሰው ወይም የትኛውም ቁራሽ መሬት በአንዱ ወይም በሌላው ክልል ውስጥ መገኘት አለበት ። አዲስ አበባ ግን ከየትኛውም ቁራሽ መሬት ተለይቶ የፌዴራል ግዛት ነው ። ተጠሪነቱም ለፌዴራል መንግስት ነው ። ከክልል ውጪ የሆነ ዜጋ/ሰው እንደሌለ ሁሉ ከክልላቸው ውጪ አይዘረጋም ።
በሽግግሩ ዘመን ወደ ክልል ከፍ ብሎ ኋላ ላይ በፌዴራሉ ሪፐብሊክ ውስጥ ፌዴራላዊ ግዛት የሆነው አዲስ አበባ በህገ መንግስቱ መሰረት ራሱን በራሱ የማስተዳደር ስልጣኑ ተግባራዊ የሚሆንበት ህግ የወጣለት በ1989 አ.ም መጨረሻ ነው ። ከሰኔ 30 ቀን 1989 ጀምሮ የጸና ይሆናል የተባለው ቻርተር እስከ ጥቅምት 25 ቀን 1990 አ.ም ገና ማሻሸያ ሲደረግበት ቆየ ። በህገ መንግስቱም በአዲስ አበባ ቻርተርም መሰረት የፌዴራሉ መንግስት ርእሰ ከተማ ስምና ስያሜ አዲስ አበባ ነው ። በማንኛውም ህግ በማንኛውም የክልል ህግ ጭምር ሌላ ስም የለውም አይኖረውም ።
አዲስ አበባ ማለት በ1989 አ.ም ህግ መሰረት የከተማውን ክልልና በመስተዳድሩ ክልል ውስጥ የሚገኙትን ሃያ ሶስት የገጠር ቀበሌዎች ያጠቃልላል ። በዚህ መሰረት የሚከለለው የአዲስ አበባ ወሰን በከተማው መስተዳድርና በኦሮሚያ ክልላዊ መንግስት በጋራ ተለይቶ የወሰን ምልክት ይደረግበታል የተባለው በ1989 አ.ም መጨረሻ ነው ። ይህ የህግ ትእዛዝ በሀምሌ 1995 አ.ም የተሻሻለው የአዲስ አበባ ከተማ ቻርተር እስኪወጣ ድረስ ቀርቶ ዛሬም ተግባራዊ አልሆነም ። በአዲሱና አሁን ስራ ላይ ባለው ቻርተር መሰረት የከተማው ስም አዲስ አበባ መሆኑ ተደነገገ ። ስለወሰንም አሁን ያለው የከተማው ክልል እንደተጠበቀ ሆኖ የከተማው ወሰን የከተማው አስተዳደር ከኦሮሚያ ክልል ጋር በሚያደርገው ስምምነት ወይም በፌዴራል መንግስት ይወሰናል የወሰን ምልከታም ይደረግበታል አለ ። እስካሁን 2008 አ.ም ድረስ ቄሱም መጽሀፉም ዝምታን መርጠዋል ።
ቀደም ብለን ያነሳነው በክልል 13 እና በክልል 14 ላይ ያለ የኦሮሚያ ብሄራዊ ጥቅምና የፖለቲካ መብት ጉዳይ በህገ መንግስቱ ውስጥ ከኦነግ መውጣት ጋር እንደ ኦነግ መሰናበት ያህል ባይሆንም ለዘብ ብሎ ተካተተ ። የኦሮሚያ ክልል የአገልግሎት አቅርቦት ወይም የተፈጥሮ ሀብት አጠቃቀምንና የመሳሰሉትን ጉዳዮች በተመለከተ እንዲሁም አዲስ አበባ በኦሮሚያ ክልል መሀል የሚገኝ በመሆኑ ሁለቱን የሚያስተሳስሩ አስተዳደራዊ ጉዳዮች በተመለከተ ያለው ልዩ ጥቅም ይጠበቅለታል ። ዝርዝሩ በህግ ይወሰናል ተባለ ።
ጉዳዩን በዝርዝር የሚወስነው ህግ የአዲስ አበባ ቻርተሮች ከሚደነግጉት በላይና ከዚያ ውጪ ዘርዘር ያለና የተፈለገውን ጉዳይ ባህርይ በሚገባ የሚያስረዱ አይደሉም ። በ1989 አ.ም የአዲስ አበባ ቻርተር መሰረት በአዲስ አበባ ስለኦሮሚያ ክልላዊ መንግስት ልዩ ጥቅም በሚለው ርእስ ስር ከተካተቱት ጉዳዮች መካከል አንደኛው ቀደም ብለን የገለጽነው የሚከለለው የአዲስ አበባ ወሰን በከተማው መስተዳድርና በኦሮሚያ ክልላዊ መንግስት በጋራ ተለይቶ የወሰን ምልክት ይደረግበታል የሚለው ነው ። የኦሮሚያ ክልላዊ መንግስት መቀመጫውን በአዲስ አበባ የማድረግ መብት አለው ። ሌላው ልዩ ጥቅም ነው ። ሌሎቹ የአዲስ አበባ ከተማ መስተዳድር ለአዲስ አበባ ህዝብ የሚያቀርባቸው አገልግሎቶች በመስተዳድሩ አዋሳኝ ለሚኖረው የኦሮሚያ ክልል ህዝብ ሊዳረሱ የሚችሉ ሲሆን ነዋሪዎቹ በተመሳሳይ ሁኔታ የአገልግሎቶቹ ተጠቃሚ እንዲሆኑ ይደረጋል ። የአዲስ አበባ መስተዳድር ለአዲስ አበባ ህዝብ ከሚያቀርባቸው አገልግሎቶች ጋር የተያያዙ የልማት ስራዎችን በኦሮሚያ ክልል ውስጥ መሰራት የሚችለው በቅድሚያ ከኦሮሚያ ክልላዊ መንግስት ጋር በመመካከርና በመስማማት ይሆናል የሚሉት ናቸው ።
አሁን ስራ ላይ ያለው የ1995 አ.ም የአዲስ አበባ ከተማ ቻርተር አዋጅ ግን የከተማውን አስተዳደርና የኦሮሚያ ክልልን ግንኙነት የሚወስነው በዝርዝር ሳይሆን በድምሩና በደፈናው ነው ። የአዲስ አበባ ከተማ አስተዳደር ከኦሮሚያ ክልል ጋር ፍሬያማ ትብብርን መሰረት ያደረገ ግንኙነት ይኖረዋል ። በህገ መንግስቱ መሰረት የአሮሚያ ክልል ልዩ ጥቅም የተጠበቀ ነው ። ዝርዝሩ በከተማው አስተዳደርና በኦሮሚያ ክልል መካከል በሚደረግ ስምምነት ወይም በህዝብ ተወካዮች ምክር ቤት በሚወጣ ህግ ይወሰናል ይላል ። ሁለቱ መስተዳድሮች እንንስ የልዩ ጥቅም ህግ ሊያወጡ በከተማው ወሰን ላይ ተስማምተው አላየንም ።
መቼና ምንጊዜ እንደሆነ አስረግጦ ደብዛውንና የምልልሱን ወቅት መናገር ባይቻልም አንዳንዴ የፌዴራል መንግስቱ የህግ ማውጣት ፕሮግራም በኦሮሚያና በአዲስ አበባ መካከል ያለውን ግንኙነት የሚወሰን ህግ አጀንዳ አድርጐ ለማቅረብ ስለመወሰኑ የምንሰማበት አጋጣሚዎች አሉ ። በአዲስ አበባና በኦሮሚያ ክልል መካከል ያለው ግንኙነት የድሬዳዋ ጥያቄና ሌሎችም ተመሳሳይ ጉዳዮች የሚያሳዩት የመሰረትነውና ሃያ አመት የሞላው ዴሞክራሲያዊ ህገ መንግስትና ህገ መንግስታዊ ዴሞክራሲ በሰላማዊና በህጋዊ መንገድ የማይፈታው ምንም አይነት የአገር ችግር የለንም ብለን በእርግጠኛነት መናገር የማንችል መሆናችንን ነው ።
ጥያቄው ለምን የህዝብ ቅሬታዎች ይኖራሉ ? የፖለቲካ ጠቦችም መኖር የለባቸውም አይደለም ። የትኛውም አይነት ችግር ግን ከተዘረጋው ስርአት መፍትሄ ውጪ መሆን የለበትም ። አገራችን ውስጥ የሚነሳ ማንኛቸውንም አይነት ደዌ ከአገር መድሃኒት ውጪ መሆን አይገባውም ነው ።
በአዲስ አበባና በፊንፊኔ ዙሪያ ኦሮሚያ ልዩ ዞን የተቀናጀ የጋራ ማስተር ፕላን በኦሮሚያ ክልላዊ መንግስት የከተማ የአጥቢያ አስተዳደር አዋጅ በተባሉት ምክንያት ወይም ሰበብ የተነሳውና እንደተለመደው በ አንዳንድ ዞኖች በ አንዳንድ ከፍተኛ ትምህርት ቤቶች በ አንዳንድ ተማሪዎች የተነሳው ሁከት ም የሚያሳየው ለዚህ ገና አለመታደላችንን ነው ። በሰላማዊና በዴሞክራሲያዊ መንገድ የማይፈታ ምንም አይነት ችግር የለንም ማለት አለመቻላችንን ነው ።
ሲሆን ችግሩ ከነጭራሹ እንዳይፈጠር ማድረግ አለዚያም ከተፈጠረ በኋላ በሰላማዊና በዴሞክራሲያዊ መንገድ መፍታት ሲኖርብን በየጊዜው እየተመላለሰና እያገረሸ የሚመጣውን ችግር ከዚህ ውጪ በማየትና ራሳችንን ሃላፊና ተጠያቂ ከማድረግ ይልቅ በ ጠላቶቻችን ልዩ ተልእኮ ባላቸው ሰዎች ላይ በ አፍራሽና የሀሰት ፕሮፓጋንዳ ላይ እናላክካለን ።
ህገ መንግስታዊ ስርአቱና ይህ ስርአት የተገነባበት ህገ መንግስት ራሱ በዚህ ረገድ ችግር ያለው ስለመሆኑ መመርመር ራሱ ችግር እንዳይፈጠር የመከላከል አሰራራችን የጥበብ መጀመሪያ መሆን አለበት ። ከዚህ አንጻር ኦሮሚያ በክልል 13 እና በክልል 14 ላይ ያለው ልዩ ብሄራዊ ጥቅምና የፖለቲካ መብት ከሚለው የክልላዊ መስተዳድሮች የ1984 አ.ም ህግ ይልቅ የ1987 አ.ም ህገ መንግስት ድንጋጌ ሻል ቢልም አሁንም ጉዳዩ ልዩ ጥቅም መሆኑ አልቀረም ። በመሆኑም የልዩ ጥቅሙ ዳር ድንበር አሁንም በ ልዩ ብሄራዊ ጥቅምና የፖለቲካ መብት ዙሪያ ውስጥ መቃኘቱ አልቀረም ። እንዲህ ያለ ነገር አለ ከተባለና ከታሰበም እቅዱንና የእቅዱን የህግ ሀሳብ አደባባይ አውጥቶ ይፋ ማድረግና አደባባይ ማስጣት መመሳጠርን ሴራን ሹክሹክታንና አሉባልታን የሚጥልና የሚደፍቅ ግልጽ ውይይት ማቀጣጠል እውነተኛ እምነቶችና አላማዎች በማጭበርበርያዎችና በማታለያዎች ክምር ስር እንዳይሸፈኑ ኦፊሴላዊ መግለጫዎችን ለአገር ምድሩ ማድረስ ዋናው መፍትሄ ነው ።
አሁን ባለው በተለመደው አሰራር መሰረት ግን ስለ ፊንፊኔ ዙርያ ኦሮሚያ ልዩ ዞን እንን የሰማነው በአዋጅ አስተዳደር አዋጅ የሰማነው እንን ከስንትና ስንት ጊዜ በኋላ ህዳር 29 ቀን 2008 አ.ም በቀረበ ልዩ የቴሌቪዥን ወቅታዊ ሪፖርት ነው ። አንድ የክልል መስተዳድር የሚያወጣው ህግ ተፈጻሚነት ወሰን በራሱ የክልሉ ዳር ድንበር ወሰን ውስጥ ነው ማለትን የመሰለ የ8ኛ ክፍል የሲቪክስ ትምህርት ለአገር በጅምላ መስበክ ድረስ የተኬደው አሰራራችን ሁሉ ለሹክሹክታ ለአሉባልታና ለሀሜትም ስለሚዳርግ ነው ። ጅብ ስራውን ሰርቶ ከሄደ በኋላ የሚሰማ የውሻ ጩኸት ስለሆነ ነው ።
ኦነግ አገር መግዛት ማህበር ውስጥ በነበረበት በሽግግሩ ወቅት የወጣው ህግ ኦሮሚያ በአዲስ አበባ ላይ ልዩ ብሄራዊ ጥቅምና ልዩ የፖለቲካ መብት አለው ብሏል ። ኦነግ ከተሰናበተ በኋላ የወጣው ህገ መንግስት ብዙ ያራገፈው ነገር ቢኖርም አሁንም የኦሮሚያ ልዩ ጥቅም የሚባል ነገር አለ ። ይህን ልዩ ጥቅም በዝርዝርና በነቂስ ለምን አገር አያውቀውም ? ጸሀይ አይሞቀውም ? ህገ መንግስቱ የጸደቀበትን እለት መጀመሪያ የህገ መንግስት ቀን ስንል ቆይተን ለዚያውም ከአስር አመት ወዲህ የብሄር ብሄረሰቦች ቀን ብለን ሰይመን ብናከብርም በዚህ ጉዳይ ላይ በራሱ ገና የጠራ ግንዛቤ አልያዝንም ። አሁንም የክልል ይዞታ የግዛት ድርሻ ተደርጐ ይቆጠራል ። ሁሉም በየክልሉ እንዲወሰንና እንዲሰበሰብ የልማት ጥረትም በክልል ደረጃ እንደ ጠብ የሚጋፋና ይህንን እምነት ህግ አድርጐ የሚመርቅ አስተሳሰብ አለ ። ከአንድ አካባቢ ወደ ሌላ አካባቢ ሄዶ የመስራትና የመኖር ነባር ማህበራዊ እንቅስቃሴ በመረበሹና በመደናቀፉ የአገር ብሶተኛና ችግረኛ ከየትም ክልልና አቅጣጫ የሚጐርፍበት አዲስ አበባ ልትፈነዳ ደርሳለች ።
የ2008 አ.ም የብሄር ብሄረሰቦች በአል ጋምቤላ በተከበረበት የመዳረሻ ጊዜ በዋዜማውና በእለቱ ጭምር ተጠናክሮ የተሰማው አንድ ሌላ ጉዳይ ደግሞ ነባርና መጤ የሚባል የብሄር/ብሄረሰቦች ክፍፍል ጐልቶ መውጣቱ ነው ።
ይህን ጉዳይ በሚመለከት በሪፖርተር በተደጋጋሚ በመጻፍ የሚታወቀው በቀለ ሹሜ በአንድ ወቅት በ1999 አ.ም የጻፈውን እጠቅሳለሁ ።
የብሄር/ብሄረሰቦችን መልክአ ምድራዊ ይዞታ ፍጹም አድርጐ መውሰድ አደናቃፊ ነው ። ነባር እና መጤ የሚል ንጽጽር አንጻራዊነቱን እስካልተረዱ ድረስ አሳሳች ነው ። የአለማችን የህዝቦች አሰፋፈር ታሪክ እንደሚያስረዳን ከአንድ የተወሰነ ምድር ጋር ተጣብቆ ዘለአለሙን የኖረና የሚኖር ህዝብ የለም ። ነባር ህዝብ ተገፍቶ/ፈልሶ ሊመናመን መጤው ሊስፋፋና ነባር ሊሆን ሌላው በተራው መጤ ሊሆን ይችላል ። በኢትዮጵያ ውስጥ ወደ ላይና ወደ ታች የተካሄደው የህዝቦች እንቅስቃሴም በአንድ ወይም በሌላ የታሪክ አጋጣሚ ሁኔታ መጤነት ያልጠቀሰው ነባር ህዝብ እንደሌለ የሚያሳይ ነው ።
አንድ ነባር ህዝብ በታሪክ ሂደት በውስጡ የገቡ አነስተኛ ማህበረሰቦችን የእኔን ያህል ባለመብት አይደላችሁም ቢል ቀድሜ ይዠዋለሁ ከማለት የበለጠ መከራከሪያ የለውም ። በነባርነት ወይም በመቅደም መለኪያ ከተኬደ የተመናመነ ነባር ማህበረሰብ የቀድሞ ታሪኩን መርምሮ የዛሬዎችን ባለይዞታዎች መብት የላችሁም ይላል ። በእናርያ መንግስት ጊዜ የነበረ የአካባቢው የህዝብ ስርጭት የዛሬው ሂሳብ ውስጥ ይግባ ሊባል ነው ። ይህ መሆን እንደሌለበት ሁሉ ለሀረር የቀድሞ ስልጣኔ ሀረሪዎች ባለቤት ስለነበሩ የዛሬዎቹ የሀረር ብሄረ ብዙ ብዙሃን በሀረሪ ቡድን የበላይነት ስር መግባት አይኖርባቸውም ። በሌሎችም አካባቢዎች ታሪክ የቋጠራቸውና ቤቴ/አገሬ የሚል ስነ ልቦና ያጐናጸፋቸው የከተማም ሆኑ የገጠር ማህበረሰቦች መብት ከቀዳሚው የሚያንስ ወይም በቀዳሚው በጐ ፈቃድ የሚለገስ ተደርጐ መታየት አይኖርበትም ።
ኦሮሞውን ሶማሌውን ሀረሪውን አማራውን ጉራጌውን ያካተታቸው የድሬዳዋ ከተማ አስተዳደራዊ እጣ መወሰኛ መስፈርት ስፍራው በፊት የማን ይዞታ ነበር ? የሚል መሆን አይኖርበትም ። በሶማሌም ሆነ በኦሮሚያ ክልል ውስጥ አለመመደብ ወይም ለሁለት አለመከፈሏ በሁለቱ ክልሎች አለመስማማት ምክንያት የተገኘ ተደርጐም መታሰብ አይኖርበትም ። ዛሬ ያለው ህዝብ ህልውናና መብት ነው ዋናውን ቦታ መያዝ ያለበት ።
የኦሮሚያ አስተዳደር ከአዲስ አበባ ወደ ናዝሬት መንፏቀቅ በህዝብ ፍላጐት ላይ ያልተመሰረተ በመሆኑ መቃወም ተገቢ ነበር ። የኦሮሞዎች መሬት ፊንፊኔ ተወለደች የኦሮሞ ህዝብ የማንነት መለያውን አጣ የሚል አካሄድ ግን ቀደም ሲል የተነሳው ችግር ውስጥ መውደቅ ነው ።
በአንድ አገር ውስጥ እየኖሩ ካሉበት ውሱን አካባቢ ውጭ መምጣትን የባእድነት መለያ ማድረግ በሌላ በኩል ራስንም ለቀሪዎቹ ወገኖች ሆነ ባይታወር የሆኑ ትናንሽ ምድሮች ተፈጠሩ ማለት ነው ። የዚህ አይነት ቅርብ አዳሪነት ከኋላ ቀርነት የሚመጣና በእድገት የሚበጣጠስ ቢሆንም የማደግ ትግላችንን ያሰናክላልና ከወዲሁ ማስተካከል ብልህነት ነው ።
የአንድ ብሄር/ብሄረሰብ አባል ሆኖ ማህበረሰባዊ ማንነትንና መብትን ማወቅ ተፈጥሯዊ ነው ። ህብረ ብሄራዊ የአገር ትስስር እውነታ እስካለ ድረስም የአካባቢ ልዩነቶችን አልፎ በአገር ልጅነት የመተሳሰብ ተዛምዶ ማበጀት ተፈጥሯዊ ነው ። በዛሬዋ ኢትዮጵያ የእነዚህ የሁለቱ እውነታዎች መጣጣም ለእድገታችን ወሳኝ ነው ። አንዱ ሌላውን ካደበዘዘ ወይም ከተካ ግን ችግር ነው ። በጠባብ ብሄርተኝነትና በብሄራዊ ንቃት በአገራዊ ንቃትና በትምክህተኝነት መካከል ያለው ልዩነት ትልቅ ነው ። የህዝቦችን ብሄራዊ ማንነትንና የእኩልነት መብትን ማክበር የተሳናቸውና ዳፍንታም ንቀትን የሚረጩ ትምክህተኞች ሺህ ጊዜ ኢትዮጵያ እያሉ ቢጮሁ የአገራዊ ተዛምዶው ቀበኛ ከመሆን የተሻለ አስተዋጽኦ አይሰጥም ። ህብረ ብሄራዊ እኛነትን መቀበል ትምክህተኛ መሆን የሚመስላቸውና ሽብልቅነት የያዙ ብሄርተኞችም ዛሬ ስለጠቅላላ ምድሪቷ ስለመላው የሰው ልጅ ደህንነትና ስለአለም አቀፋዊ ዜግነት ማሰብ ከያዘው ስልጣኔ የቱን ያህል እንዳራቁና ኋላ እንደቀሩ ቆም ብለው ቢያስተውሉ ይጠቅማቸዋል ነበር ያለው ።

ከአዘጋጁ ጽሁፉ የጸሀፊውን አመለካከት ብቻ የሚያንጸባርቅ መሆኑን እንገልጻለን ።
