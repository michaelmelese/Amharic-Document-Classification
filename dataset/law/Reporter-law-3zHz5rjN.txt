ሚዲያው ከዚህ ወቅት የበለጠ ግዳጅ የለውም ።
በገነት አለሙ ።
አገራችን ኢትዮጵያ ከመስከረም 28 ቀን 2009 አ.ም ጀምሮ በአስቸይ ጊዜ ሁኔታ ውስጥ ናት ። የምንገኝበት የአስቸይ ጊዜ ሁኔታ በመሰረቱ ጸንቶ የሚቆየው ለስድስት ወርሃት ሲሆን ይሄ የስድስት ወርሃት የጊዚ ገደብ ከዚያም በፊት ቀሪ ሊደረግ ሊያጥር ወይም ከስድስት ወርሃት በኋላ የጊዜ ገደቡ በየአራት ወሩ እንደገና እየታደሰ ሊቀጥል ይችላል ። አንድ አገር ወይም የአገር ክፍል አስቸይ ጊዜ ሁኔታ ውስጥ ነው የሚባለው በዚያ አገር ወይም የአገር ክፍል ውስጥ ልዩና አፋጣኝ አጣዳፊ አስቸይ ምላሽና መፍትሄ የሚያስፈልገው ድንገተኛና አስገዳጅ ሁኔታ ሲፈጠር ነው ። ኢትዮጵያ ውስጥ የአስቸይ ጊዜ ሁኔታ ህግ ተደንግጓል ወይም ታውጇል ማለት ኢትዮጵያ ውስጥ በዚያ ህግ የአስቸይ ጊዜ ሁኔታ የአስገዳጅ ጊዜ ሁኔታ የአደጋ ጊዜ ሁኔታ መኖሩ ታውጇል ። ታውቋል ማለት ነው ። በተጨማሪም የተፈጠረው የአስቸይ ወይም የአደጋ ጊዜ ሁኔታ የሚፈልገውና የግድ የሚያደርገው ተጨማሪና የአስቸይ ጊዜ ሁኔታ ግዳጅና ስልጣን ለመንግስት ተሰጥቷል ማለት ነው ።
አገራችን ለአስቸይ ጊዜ ሁኔታ አስተዳደርና ህግ በጭራሽ እንግዳ አይደለችም ። አሁን በ2009 አ.ም መስከረም ወር መጨረሻ ላይ ተፈጻሚነቱን የጀመረው የአስቸይ ጊዜ ሁኔታ ህግ ያልተጠበቀና ከ28 አመታት በኋላ የተወሰደ የመጀመሪያው እርምጃ ቢሆንም እንዲሁም የህጉ ተፈጻሚነት መላውን ኢትዮጵያን ቢሸፍንም ኢትዮጵያ በተለያዩ ጊዜዎች የተወሰዱ የአስቸይ ጊዜ እርምጃዎች ታውቃለች ። በ1956 አ.ም በሶማሊያ መንግስት አዋሳኝ በሚገኙት በኢትዮጵያ ክፍለ አገሮች ውስጥ በአስቸይ ጊዜ ሁኔታ ህግና አስተዳደር ውስጥ ገብተው ነበር ። የኤርትራ ጠቅላይ ግዛት አንዳንድ ስፍራዎች ከ1963 አ.ም ጀምሮ በየጊዜው በ1969 አ.ም ጭምር እየታደሰ ለረዥም ጊዜ የቆየ ተመሳሳይ ህግና አስተዳደር ውስጥ ነበር ። በ1980 አ.ም በኤርትራና በትግራይ ላይ የተጣለው የአስቸይ ጊዜ አስተዳደር እስከነ ጦርነቱ በህግ የቀጠለው ኢህአዴግ በአሸናፊነት አዲስ አበባ እስከገባ 1983 አ.ም ድረስ ነው ። በ1968 አ.ም ውስጥም ከመስከረም እስከ ህዳር 1968 አ.ም በአዲስ አበባ ከተማና በአካባቢው ላይ የጸና የአስቸይ ጊዜ ሁኔታ አዋጅ ወጥቶ ነበር ።
የአስቸይ ጊዜ ሁኔታ ህጐች ሁሉ የተከለከሉና ህገወጥ የተደረጉ ተግባሮችን የተከለከሉ ስፍዎችን በተከለከሉ ስፍራዎችና ጊዜ መዘዋወርን ስለሚወስኑ የህግ አስከባሪ ወይም የጦርና የፖሊስ ሰራዊት ባልደረቦች በሃይል ለመጠቀም ስለሚችሉበት ሁኔታ ያለፍርድ ቤት ትእዛዝ ለመፈተሽ ለማሰር ይዞ ለማቆየት ስላላቸው ስልጣን ስለሚደነግጉ ከሁሉም በላይ ደግሞ ተፈጻሚነታቸው የታገዱ ህጐችን ስለሚወስኑ አስቸይ ጊዜ ሁኔታ ውስጥ መኖር ድርብ ድርብርብ ስጋት አለው ። የኢትዮጵያ ህገ መንግስቶች ሁሉ የመንግስትን አስቸይ ጊዜ ሁኔታ አስተዳደር ግዳጅና ስልጣን ማወቃቸውና መደንገጋቸው እውነት ቢሆንም አሁን ስራ ላይ ያለውን ህገ መንግስት የመሰለ የተፍታታና ስፋት ያለው መጠበቂያም የተበጀለት አልነበረንም ።
ይሄ ህገ መንግስት አገር አስቸይ ጊዜ ሁኔታ አስተዳደር ውስጥ የምትገባው የውጭ ወረራ ወይም የተፈጥሮ አደጋ ወይም የህዝብን ጤና አደጋ ላይ የሚጥል በሽታ ሲኖር ወይም ህገ መንግስታዊ ስርአቱን አደጋ ላይ የሚጥል ሁኔታ ሲያጋጥምና ይሄንንም በተለምዶው የህግ ማስከበር ስርአት ለመቋቋም የማይቻል ሲሆን ብቻ መሆኑን ይደነግጋል ። የአስቸይ ጊዜ ሁኔታ ውስጥ መግባታችንም ለመንግስት የሚሰጠው ስልጣን ለዚህ .ምክንያት የሆነውን ጉዳይ ለማስወገድ ተፈላጊ ሆኖ በተገኘው ደረጃ በህገ መንግስቱ የተደነገጉትን መሰረታዊ የፖለቲካና የዴሞክራሲ መብቶችን እስከ ማገድ ሊደርስ የሚችልም ነው ። በዚህ ላይ ደግሞ ህገ መንግስቱ በአንቀጽ 13 ውስጥ ተጨማሪ መጠበቂያና ዋስትና አለው ። በመሰረታዊ መብቶችና ነጻነቶች የህገ መንግስቱ ምእራፍ ውስጥ የተዘረዘሩት መሰረታዊ የመብቶችና የነጻነቶች ድንጋጌዎች ኢትዮጵያ ከተቀበለቻቸው አለም አቀፍ የአስቸይ መብቶች ህግጋት ስምምነቶችና ሰነዶች መርሆዎች ጋር በተጣጣመ መንገድ ይተረጐማሉ ይለናል ።
ስለዚህም በአስቸይ ጊዜ ሁኔታ ውስጥም ሆነን በህገ መንግስቱ ውስጥም መሽገን ኢትዮጵያን ያጋጠማትና ለአስቸይ ጊዜ ሁኔታው መታወጅ ምክንያት የሆነው ችግር እውን ይሄንን አስገዳጅ ድንገተኛና የአደጋ ጊዜ ሁኔታ ፈጥሯል ወይ ? እውን በተለመደው የህግ ማስከበር ስርአት ለመቋቋም የማይቻል አደጋ አጋጥሞናል ወይ ? ማለት ድረስ የ ደፋር ጥያቄ ማንሳት መብታችን ነው ። የአስቸይ ጊዜ ሁኔታ ህገ ለመንግስት ለመንግስት የስልጣን አካላት ለህግና ለጸጥታ አስከባሪ አባላት የሰጠው የአስገዳጅ ድንገተኛ የአደጋ ጊዜ ሁኔታ ስልጣንስ ከመሰረታዊ መብቶችና ነጻነታችን ጋር ያጣጥማል ወይ ? እነሱን አያጋጭም ወይ ? ብሎ መጠየቅም በዚህ የአስቸይ ጊዜ ሁኔታ ውስጥ ያለ መብታችን ነው ።
አሁንም እዚያው በአስቸይ ጊዜ ሁኔታው ውስጥ ሆነን በዋናው ህግ ተፈጻሚነታቸው ስለታገዱ ህጐች በዋናው ህግ ስር በወጣው መመርያ ውስጥ ስለተዘረዘሩት በማናቸውም የአገሪቱ ክፍሎች የተከለከሉ ተግባራት መጠየቅና መጠያየቅን መናገርና መነጋገርን እርም ወይም ነውር የሚያደርግ ምንም ነገር የለብንም ነበር ። ይሄ በተጻፈ ህግ መሰረት ነው ። መሬት ላይ ያለው ሁኔታ ግን ፍርሃት የረበበት ነው ። ፍርሃት ጥርጣሬና አለማወቃችን ደግሞ ይበልጥ ህገወጥነትን የሚታገስና የሚያለማ ይሆናል ። በህግ ለማይገዛ ለቢሻኝ ውሳኔ ሁኔታ ይሰግዳል ። ለህጋዊነት ወግ አለመጨነቅን ባህል ያደርጋል ። በዚህ ሂደት ውስጥ ህግና ደንብ እንዳመቸ የሚጣሉና የሚነሱበትን የባለስልጣናትም ሆነ የማንኛውንም ሰው ተግባር እንንስ መዋጋት አቤት ማለትና መናገርም በራሱ ችግር ነው ።
አስቸይ ጊዜ ሁኔታ ውስጥ መግባት ድርብ ድርብርብ ስጋት እንዳለው ከላይ ገልጫለሁ ። ይሄ አገራችን ውስጥ አሁንም እውነት ነው ። በሌላ በኩል ደግሞ የአገራችን የአስቸይ ጊዜ ሁኔታ መሰረታዊ ህግ ይበልጥ የተፍታታና የተሻለ እንደሁም በህገ መንግስቱ ውስጥ ምሽግ ያበጀ መጠበቂያ እንዳለው አስፍሬአለሁ ። የእነዚህን የሁለቱን ጉዳዮች ትርጉምና አንድም በጥቂቱ ላብራራ ። የአገራችን መንግስት ሁልጊዜም በበዳይነትና በጨቋኝነት እንጂ በምንም ሌላና ቀና ነገር የማይታወቅበት አገር ሆና ኖራለች ። ኢትዮጵያን ለአስራ ሰባት አመታት ሲገዛ የቆየው የወታደራዊ አምባገነን መንግስት መገርሰስ የኢትዮጵያ ህዝብ አገሩንና መንግስቱን በዲሞክራሲያዊ መንገድ እንደ አዲስ ለመገንባት የሚችልበትን እድል የከፈተ ታሪካዊ ወቅት መሆኑን ገልጸን ። ወታደራዊ አምባገነን መንግስት የቀድሞዎቹ መንግስታት ተቀጥያ እንደሆነና ውድቀቱም የጭቆናና የአፈና ዘመን ማክተም አመላክቷል ። ነጻነት የእኩልነት መብቶችና የሁሉም ህዝቦች የራስን እድል በራስ የመወሰን መብት መርሆዎች የፖለቲካ የኢኮኖሚ የማህበራዊ ህይወት ምሰሶዎች የሚሆኑበትን አዲስ ምእራፍ ከፍቷል ብለን ሀ ብለን ብንጀምርም ዛሬም ከ25 አመታት በኋላ ያንን የደፍ ኬላ ስለመሻገራችን መተማመኛ አላገኘንም ። ማስረጃም የለንም ። እንዲያውም ያለን ማስረጃ መንግስት በአገራችን ዛሬም ከበዳይነትና ከጨቋኝነት ውጪ በሌላ ቀና ነገር የማይታወቅ መሆኑ ነው ።
የዚህ ማስረጃ ህዝብ ኢህአዴግን በምርጫ መንግስት አድርጐ መቶ በመቶ ሾመ ሸለመ በተባለው ወር ሳይሞላ ጀምሮ አገሪቷ በተቃውሞ መላውን የ2008 አመት መታመሷ ነው ። ከመስከረም 28 ቀን 2009 አ.ም ጀምሮ የጸናውንም የአስቸይ ጊዜ ሁኔታ በውጤትነት ያስከተለው ሁለተኛው የህዝብ ብሶትና ቅሬታ ነው ። በዚህ ምክንያት በጥልቀት ለመታደስ ቃል የገባው መንግስት ከመታደስና የማሻሻያ እርምጃዎችን ከመውሰድ ጐን ለጐን የአስቸይ ጊዜ ወይም የድንገተኛ ወይም የአጣዳፊ ጊዜ ስልጣን ጭምር ይዟል ።
የአስቸይ ጊዜ አዋጅ የታወጀው ህገ መንግስታዊ ስርአቱን አደጋ ላይ የጣለ ሁኔታ ተከስቷል ብለን ነው ። ለመንግስት ተጨማሪ የድንገተኛ ጊዜ ሁኔታ ስልጣን የተሰጠው በተለመደው የህግ ማስከበር ስርአት ለመቋቋም የማይቻል አደጋ ነው ተብሎ ነው ። ድርብ ስጋት ውስጥ የገባነው ደግሞ በአንድ በኩል ህገ መንግስታዊ ስርአቱ ላይ ያንዣበበውን አደጋ መቀልበስ የሚያስችል መላና ብልሃት ጨብጠናል ከሚለው አሳሳቢ ጥያቄ ማእዘን ነው ። ለመንግስት የተሰጠው ወይም እሱ ራሱ ይገባኛል ያለው የአስቸይ ጊዜ ሁኔታ ስልጣን አጠቃቀምም ያሳስበናል ።
የቀደሙት መንግስታት ሁሉ በህገ መንግስቶቹ የተደነገገ የአስቸይ ጊዜ ሁኔታ ስልጣን ነበራቸው ። የ1948 አ.ም ህገ መንግስት ንጉስ ነገስቱ የጦር ጊዜ አስተዳደርን የጦር ህግን ወይም አገር የሚጠቀምበትን አስቸዩን ነገር ያውጃል ይል ነበር ። በ1980 አ.ም ህገ መንግስትም አስደዳጅ ሁኔታ ሲፈጠርና የአስቸይ ጊዜ ሁኔታን ጦርነትን የጦር ጊዜ አስተዳደርን ከተትን የማወጅ ስልጣን ለመንግስት ምክር ቤት ይሰጥ ነበር ። ከዚህ በላይ ዝርዝርና የተፍታታ ነገር አልነበራቸውም ።
የ1987 አ.ም ህገ መንግስት ግን ከዚህ በላይ የተስፋፉና የተዘረዘረ ነው ። እንቀጽ 93ን የመሰለ በስድስት ንኡሳን አንቀጾችና በሌሎች በርካታ የንኡስ ንኡስ አንቀጾች የተብራራ ድንጋጌ ይዟል ። ከዚህ በተጨማሪም ለህገ መንግስቱም ለአለም አቀፋዊ የሰብአዊ መብቶች ንቅናቄም ምስጋና ይግባቸውና የኢትዮጵያ የአስቸይ ጊዜ ሁኔታ ስርአት በህገ መንግስቱ አንቀጽ 9 እና 13 አማካይነት ከአለም አቀፉ አሰራርና አተገባበር እንዲሁም አተረጓጐም ጋር ተቆራኝተዋል ። እንዲያም ሆኖ ግን እንንስ የአስቸይ ጊዜ አስተዳደር በተጣለበት መንግስትም የአስገዳጅ ጊዜ ሁኔታ ስልጣን በያዘበት ወቅት በመደበኛውና በተረጋጋ ህይወትም ውስጥ መሰረታዊ መብቶችና ነጻነቶች ስልጣን በያዘው መንግስት መልካም ፈቃድና ፍላጐቶች ላይ ብቻ የተመሰረቱ ናቸው ። የአንድን መንግስት መልካም ፈቃድና ቁርጠኝነት የማይለወጥና የማይናወጥ አድርገን ብንወስድ እንን መብታችን በእያንዳንዱ ባለስልጣንና የመንግስት ሰራተኛ አተያይና አተረጓጐም ላይ የተንጠለጠለ እንደ ሰው ባህርይ ድንገተኛ መለዋወጥ የተለያየ ነው ። ዛሬም ችግራችን ህግ አለመኖሩን ሳይሆን ህግ አስፈጻሚዎች ከህግ በላይ መሆናቸውና አለመጠየቃቸው ነው ። የህግ የበላይነትና የተቋም ግንባታ ከአፍና ከተውኔት ይልቅ በተግባር መከበራቸውን ማረጋገጥ አለመቻላችን ነው ።
በአስቸይ ጊዜ ሁኔታ አስተዳደር ውስጥ ሆነን አሁንም ሁለት ነገሮች ያስፈሩናል ። አንደኛውም በስርአቱ ላይ ያንዣበበው አደጋ ምንነት የበሽታው አይነት መንስኤና ምክንያት በሚገባ ተመርምሮ ተጣርቶና ተረጋግጧል ወይ ? መድሃኒቱን ሁሉ አግኝቷል ወይ ? ከህመማችን ለመዳንና ከአገር ህመም ለመገላገል ሁሉንም አይነት የህክምና መሳሪያ ታጥቀናል ወይ ? ሁለተኛው ስጋት የታዘዘልን መድሃኒት አይነትና መጠን ልክነትና ትክክለኛነት ያሳስበናል ። ስርአታችንን ከበሽታው ይልቅ መድሃኒቱና አወሳሰዱ የተፈራውን አደጋ እውን እንዳያደርገው እንሰጋለን ።
የአስቸይ ጊዜ ሁኔታ ህግ በወጣበት ወቅት ከ ትናንት ጀምሮ የጸናው ህግ ዝርዝር ዛሬ በመግለጫ መልክ ሲነገረን የአስቸይ ጊዜ ሁኔታው የመንግስት ስልጣን በተለይ በተለይ ሁለት ጉዳዮችን በፍጹም እንደማያመለክት በማብራሪያው ተረጋግጦልን ነበር ። አንደኛው የቪየና ኮንቬንሽን የዲፕሎማቶች መብት ተባልን ሁለተኛው በደፈናው ሰብአዊ መብቶች ሲባል ሰማን ። የሚኒስትሮች ምከር ቤት ያወጣው አዋጅ ሲነበብ በመግለጫና በማብራሪያ ሰብአዊ መብት የተባለው በህገ መንግስቱ አንቀጽ 18 የተደነገገው የኢሰብአዊ አያያዝ ክልከላ ጉዳይ መሆኑ ገባን ። ጥቅምት 5 ቀን 2009 አ.ም ይፋ በተደረገው የኮማንድ ፖስቱ የአስቸይ ጊዜ አዋጅ የአፈጻጸም መመርያ መሰረት ደግሞ ዲፕሎማቶች የራሳቸው ከአዲስ አበባ 40 ኪሎ ሜትር ራዲየስ ውጪ የኮማንድ ፖስቱን እውቅና ሳያገኙ እንዳይንቀሳቀሱ መከልከሉን አወቅን ። በዚህ ግንባር ወይም ዘርፍ የተወሰደው የክልከላ እርምጃ መነሳት የሚችልበት ደረጃ ላይ እንደደረሰ ማክሰኞ ጥቅምት 22 ቀን 2009 አ.ም በተሰማው የጠቅላይ ሚኒስትሩ የፓርላማ ማብራሪያ ላይ ተገልጾልናል ።
ከመስከረም 29 ቀን 2009 አ.ም ወዲህ ባለው የአንድ ወር የአፈጻጸም ጊዜ ውስጥ ከምንጊዜም በላይ አረጋግጠን የተማርነውና የተረዳነው አንድ ለእኛም ለሌላም የሚሆን ትልቅ ትምህርት አለ ። ይሄም ዴሞክራሲንና ስነ ምግባርን በከፊል ትምህርት ከመጽሀፍ ከህገ መንግስትና ከአስተማሪ አፍ እየሰሙና እየጻፉ በማጥናት እንደማይማሩት ነው ። ዴሞክራሲንም ስነ ምግባርንም የዴሞክራሲን ሰናይና እኩይ ነገሮች የፕሬስና ሀሳብን የመግለጽ ነጻነት ዳር ድንበሮች መማር የምንችለውና መማር የሚዋጣልን ስንኖረው ብቻ ነው ። ይህን አለማድረጋችንና አለመሆናችን ዛሬ በ ቀውጢ ጊዜ ይፋ ወጣ ።
ዋናው ህግ በአስቸይ ጊዜ የሚወሰዱ እርምጃዎች በሚል ርእስ ስር ኮማንድ ፖስቱ ሊከላከላቸው የሚችላቸውን በርካታ ጉዳዮች ዝርዝር አወጣ ። ከነዚህ ውስጥ ማንኛውም ሁከት ብጥብጥና በህዝቦች መካከል መጠራጠርና መቃቃር የሚፈጥር ይፋዊ ሆነ የድብቅ ቅስቀሳ ማድረግ ጽሁፍ ማዘጋጀት ማተምና ማሰራጨት ትእይንት ማሳየት በምልክት መግለጽ ወይም መልእክትን በማናቸውም ሌላ መንገድ ለህዝብ ይፋ ማድረግ አንዱ ነው አለ ። ያልተፈቀደ ሰልፍና ስብሰባ ሌላው ነው ። በዚህ መሰረት ኮማንድ ፖስቱ ሁከትና ብጥብጥ የሚያስነሳ ቅስቀሳ ማድረግ ጽሁፍ ማዘጋጀት ወዘተ እንዲሁም ለምሳሌ ያልተፈቀደ ሰልፍና የአደባባይ ስብሰባ ማድረግ ክልክል ነው ሲል የአፈጻጸም መመርያ አወጣ ።
ኮማንድ ፖስቱ እንዲህ ያለ በተከለከሉ ተግባሮች ውስጥ የሚወድቅ ጽሁፍ ያዝኩ ወይም የተከለከለ ስብሰባ አገኘሁ ሳይል ማተሚያ ቤቶች በመብታችንና በግዴታችን ክልክል ነው ብለው ሳይሆን ፈራን ብለው መጽሄቶችን አናትምም አሉ ። አሳታሚዎችና የግል ማተሚያ ቤቶች የአስቸይ ጊዜ ሁኔታውን ህጐች ምክንያት አድርገው አናትምም ማለታቸውን ገልጸው ለመንግስት ኮሙዩኒኬሽን ጉዳዮች ጽህፈት ቤትና ለጠቅላይ አቃቤ ህግ መስሪያ ቤት አቤት አሉ ። አቤት የተባለባቸው መስሪያ ቤቶችም በአዲስ አድማስ የ15 ቀን በፊት ዜና መሰረት የማተሚያ ቤቶቹ ድርጊት ከህግ መንፈስ ጋር የሚቃረን ነው ቢሉም መንግስት በአሳታሚዎችና በማተሚያ ቤቶች መካከል ባለ የንግድ ስራ ግንኙነት ውስጥ መግባት እንደማይችል ገልጸው የጉዳዩ ፋይል በዚሁ ተዘጋ ።
በመደበኛው ህግም ሆነ የአስቸይ ጊዜ አዋጁ ጸንቶ በሚቆይበት ጊዜ ውስጥ ተፈጻሚው ይዘትን የሚመለከተው ህጋችን የፕሬስ ይዘት ህጋዊነትን የማረጋገጥ ግዴታ የሚጥለው በዋነኛነት በአሳታሚው ወይም በዋና አዘጋጁ ላይ ነው ። ማተሚያ ቤቱ ወይም አታሚው ሃላፊ የሚሆነው ከአደባባይ እየወጡ ነው ። እስካሁን ይሄንን አደጋ የሚከላከል አላየንም ። ማተሚያ ቤቶችን በአስቸይ ጊዜ ሁኔታ አዋጁ መሰረትም ባይሆን በመደበኛው ህግና በመደበኛው አሰራር ለህዝብ አገልግሎት አለመስጠት ብሎ ነውር ነው ያላቸው የለም ።
እስከዛሬ ያጠናነው የሸመደድነውና በቃል ያነበነብነው ዴሞክራሲና የዴሞክራሲ ወግና ባህል በልቦናችን ሊያድር በውስጣችን ሊጣባን ያለመቻሉ ሌላው ምሳሌ ያልተፈቀደ ሰልፍንና የአደባባይ ስብሳባ ድንጋጌ አፈጻጸም ነው ። የአስቸይ ጊዜ ሁኔታው የኮማንድ ፖስቱ የአፈጻጸም መመርያ የህዝብና የዜጐች ሰላምና ጸጥታ ለማስጠበቅ ሲባል ከኮማንድ ፖስቱ ፈቃድ ውጭ ማናቸውም ሰልፍና የአደባባይ ስብሰባ ማድረግ የተከለከለ ነው ይላል ። የኮማንድ ፖስቱ ሴክሬታርየት ሃላፊ ባለፈው እሁድ በሰጡት ጋዜጣዊ መግለጫ እንዳረጋገጡት በርካታ የመንግስት ተቋማት መደበኛ የመንግስት ስራዎቻቸውን ለመስራት ስብሰባ ለመሰብሰብ ለኮማንድ ፖስቱ ጥያቄ እያቀረቡ ነው ያው ያሉት በርካታ ባንኮች ጉባኤያቸውን ለማካሄድ ኮማንድ ፖስቱን ጠይቀዋል ። ባለስልጣኑ ጥያቄውን ሲመልሱና ጉዳዩን ሲያብራሩም መደበኛ ስራዎች ለልማት የሚደረጉ መደበኛ ስራዎች ለማህበራዊ አገልግሎት የሚደረጉ መደበኛ ስራዎች በየተቋሙ የሚሰሩ ስራዎችና እነዚህ ስብሳባዎች አልተገቱም አልተከለከሉም ስለዚህም የኮማንድ ፖስቱን የቅድሚያ ፈቃድ አይፈልጉም በማለት ተናግረዋል ።
የመንግስት መስሪያ ቤቶችንና የፋይናንስ ድርጅቶችን እንዲህ ግራ ያጋባ የህግ መመርያና አፈጻጸም በዴሞክራሲ ስነ ምግባርና ባህል ወግና እሴት ውስጥ አለመኖራችንና እየኖርንም አለመማራችን ነው የሚያሳዩት ። ከፍ ብለን ያነሳው የሚዲያው ጉዳይም ለኮማንድ ፖስቱ ሴክሬታርየት ሃላፊ ቀርቦ ነበር ። ጋዜጠኛው ከግልጽነት ጋር የተያያዙ አሁንም የሚነሱ ጥያቄዎች አሉ ከህትመት ከሚዲያ ህትመቶችና ከሌሎች ህትመቶች ውጤቶች እገዳ ጋር ተያይዞ አዋጁ በግልጽ ያስቀመጠው ምንድነው ? ብሎ መጠየቅ ።
በሚዲያ መሸፈን ያለባቸው በርካታ የልማት የሰላምና የዴሞከራሲ ስራዎች መኖራቸውንና የህብረተሰቡን የእውቀት ደረጃ የሚገነቡ ስፍር ቁጥር የሌላቸው በርካታ ስራዎች መኖራቸውን ገልጸው ህጉ እነዚህን አለመከልከሉንና ህጉ የከለከለው ሁከትና ብጥብጥ መጠራጠርንና መቃቃርን የሚፈጥር የሪፖርትና የሚዲያ ስራዎችን መሆኑን ጠቅሰው እነዚህ በርካታ በሚዲያ የሚሰሩ ስራዎች እያሉ የእኔ ዋነኛ ስራ ሁከትና ብጥብጥ ነው ይሄንን ከተከለከልኩ ስራ የለኝም የሚል ሚዲያ/የህትመት ተቋም ካለ ተከልክሎ ስራ ማቆም ነው ያለው አማራጭ ሌሎች መደበኛ ስራዎች አልተከለከሉም በማለት መልስ ሰጥተዋል ።
እንዲህ ባለ ሁኔታ በፕሬስ ውጤቶች አማካይነት ጥፋት ቢሰራ ተጠያቂው ማነው ? ማለትም የሚያሰራጨው የፕሬስ ውጤት በህግ የሚያስጠይቅ ይዘት የሌለው መሆኑን የማረጋገጥ ግዴታ ያለበት አሳታሚው ነው ? የሚለው ጥያቄ አልተመለሰም ። ይህንንም ሃላፊነትና ተጠያቂነት የለወጠ የሁሉም ያደረገ ህግም አልወጣም ።
ቀደም ሲል እንደጠቀስነው የኢትዮጵያ የዛሬው ህገ መንግስት ከቀድሞዎቹ ህገ መንግስታት በጣም የተሻለና የላቀ መጠበቂያ ያበጀ ህገ መንግስት ነው ። ዝርዝሩ ሰፋ ያለ ነው ። ኢትዮጵያ ያጸደቀቻችውን የአለም አቀፍ የሰብአዊ መብት ህጐች አፈጻጸምንና አተረጓጐማቸውን መሰረትም ያደርጋል ።
ከሞላ ጐደል በተመሳሳይ ጊዜ የወጣው የአዲሲቷ የደቡብ አፍሪካ ህገ መንግስትም የአንቀጽ 93 አቻ የሆነ አንቀጽ 37 የሚባል ይበልጥ የተፍታታና የተዘረዘረ ሀ ብሎ ሲጀምር የአስቸይ ጊዜ ሁኔታ አዋጅ የሚጸናው ከታወጀ በኋላ ነው የሚል የአስቸይ ጊዜ ህጉን በህጉ መሰረት የሚወጡትን ደንቦች የሚወሰዱትን እርምጃዎች ህጋዊነትና ጽኑነት ለፍርድ ቤት ዳኝነት የዳረገ መሰረታዊ መብቶችና ነጻነቶች በአስቸይ ጊዜ ሁኔታው ምክንያት የሚነኩበትን ዳር ድንበር በነቂስ የሚወሰን በአጠቃላይ ከታች እንዳያፈስ ከላይ እንዳይተነፍስ አድርጐ የሚወስን ሰፊ ድንጋጌ አለው ። በዚህ ብቻ ሳይወሰን ደቡብ አፍሪካ የህገ መንግስቱን የአስቸይ ጊዜ ሁኔታ ድንጋጌ ይበልጥ አፍታትቶ የሚደነግግ የአስቸይ ጊዜ ሁኔታ ማወጃ የተለየ ህግ አላት ። ይሄ የተለየ ህግ በአገሪቱ ውስጥ የአስቸይ ጊዜ ሁኔታ መኖሩን ከሚያሳውቀውና በአስፈላጊው ጊዜ ከመወጣው የአስቸይ ጊዜ አዋጅ የተለየ ነው ።
ዞሮ ዞሮ የኢትዮጵያንና የደቡብ አፍሪካን ህገ መንግስታት አንድ የሚያደርጋቸው በተለይም የአስቸይ ጊዜ ሁኔታ ድንጋጌዎቻቸውን የሚያመሳስላቸው ሁለቱም አለም አቀፋዊ ሰብአዊ መብት ድንጋጌዎችን የገዛ ራሳቸው ህግ አካል ማድረጋቸውና የሰብአዊ መብት መሰረታዊ መብቶችና ነጻነቶች ድንጋጌዎቻቸውን አተረጓጐም በእነሱ ማስገዛታቸው ነው ። ይህ መርህና ህግ አገር ሲወረር መልካው ሲነጋም ጭምር ይሰራል ። በአስቸይ ጊዜ ሁኔታ አዋጅ ወቅትም ያገለግላል ። አገር ሲወረር መልካው ሲነጋ የአስቸይ ጊዜ አዋጅ ሲታወጅና መንግስትም የድንገተኛ ጊዜ ስልጣን ሲይዝ ሊነኩና ሊገደቡ ከሚችሉት መብቶችና ነጻነቶች መካከል አንዱ የንግግርና የፕሬስ ነጻነት ቢሆንም ያን ጊዜም ቢሆን ሚዲያው እረፍት አይወጣም ። ብእሩንና ማይኩን አይሰቀልም ። ይልቁንም በደቡብ አፍሪካ ከተማ ችዋኔ መርሆዎች ተብሎ በሚጠራው በ መሰረት የሚዲያው ግዳጅ በዚህ ወቅት ይከብዳል ።
የአለም አቀፍ ሰብአዊ መብቶችና የሰብአዊነት ህጐች መጣሳቸው የነጻነትና የደህንነት መብትና የኢሰብአዊ አያያዝ ጉዳይ የመንግስት አወቃቀርና ስልጣንና ተግባር ያን በመሰለ ቀውጢ ጊዜ እንን ገደብ የማይደረግባቸው የኢንፎርሜሽን ርእሰ ጉዳዮች ናቸው ። ራሱ የአስቸይ ጊዜ ሁኔታ አዋጅ ርእስ የሚደርጋቸው ዜናዎችና መረጃዎች የሚዲያው የወቅቱ ግዴታ ናቸው ። የልማትም የዴሞክራሲም ቅድመ ሁኔታዎች እነዚሀ ናቸው ። የሰው ሁሉ ይልቁንም የሰው ልጆች ሰብአዊ ፍጡሮች ሁሉ የጥበብ መጀመርያ የእነዚህ መብቶች መጠበቅ ነው ። እኛም ስለሚዲያ ነጻነት ይገባናል የምንለውና የምንሟገተው በዚህ ምክንያት ነው ።
ከአዘጋጁ ጽሁፉ የጸሀፊውን አመለካከት ብቻ የሚያንጸባርቅ መሆኑን እንገልጻለን ።
