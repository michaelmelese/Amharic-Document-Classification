ስጦታና ህጋዊ ውጤቶቹ ።

ስጦታ በጠቅላላው ።
እንደምን ሰነበታችሁ ! እንን በጤና ተገናኘን !
ስጦታ በፍትሀብሄር ህጉ ከተደነገጉት የውል አይነቶች ውስጥ አንዱ ነው ። በመሰረታዊው የውል ጽንሰ ሀሳብ ውል አንዱ ለሌላው የተወሰነ ነገር ሰጥቶ ወይም ፈጽሞ እርሱም በበኩሉ እንዲሁ የተወሰነ ነገር የሚቀበልበት ግንኙነት ነው ።
በቀላል ምሳሌ በመኪና ሽያጭ ውል ውስጥ ሻጭ መኪናውንና ስመ-ሀብቱን ለገዥ የማስተላለፍ ግዴታ አለበት ። በአንጻሩ ገዥው የመኪናውን የሽያጭ ዋጋ ለሻጭ የማስረከብ ግዴታ አለበት ።
ይህም የተዋዋይ ወገኖችን ተነጻጻሪ መብትና ግዴታ ያሳያል ። የዚህ አይነት በተዋዋይ ወገኖች ላይ ተነጻጻሪ ግዴታ የሚጥሉ ውሎች በዋጋ ላይ የተመሰረቱ ውሎች ።
ይሰኛሉ በህግ አነጋገር ።
ከዚህ የውል መሰረታዊ ጽንሰ ሀሳብ በተቃራኒው የስጦታ ውል ተነጻጻሪ ግዴታ የሌለበት ውል ነው ። በህጉ ቁጥር 2427 ላይ በግልጽ ሰፍሮ እንደምናነበው ስጦታ ማለት ሰጪ የተባለው አንደኛው ተዋዋይ ወገን ተቀባይ ተብሎ ለሚጠራው ለሌላ ሰው ችሮታ በማድረግ ሃሳብ ከንብረቶቹ አንዱን የሚለቅበት ውል ነው ።
ከዚህ የምንረዳው ስጦታ በመርህ ደረጃ ግዴታን በአንዱ ወገን ትከሻ ላይ የሚጥል መብትን ደግሞ ለሌላኛው ወገን እንደሚያጐናጽፍ ነው ። በሌላ አነጋገር በስጦታ ውል ውስጥ ስጦታ ሰጪው የመስጠት ግዴታ ።
ያለበት ሲሆን ስጦታ ተቀባዩ ግን ከመቀበል መብት በስተቀር ተነጻጻሪ ግዴታ የለበትም ።
እናም ስጦታን ጨምሮ በአንድ ወገን ላይ ግዴታ የሚጥሉ ውሎች በችሮታ ላይ የተመሰረቱ ይባላሉ ። ያለክፍያ የሚደረጉ የአደራ ውሎችና የውክልና ውሎችም ልክ እንደስጦታ ውል ሁሉ በችሮታ ላይ የተመሰረቱ ውሎች ምድብ ውስጥ የሚገኙ ናቸው ።
እዚህ ላይ አንድ ወገን ብቻውን ተጠቅሞ ሌላው ወገን ለምን ተገዳጅ ይሆናል የሚል ጥያቄ መነሳቱ አይቀርም ። የውል ግንኙነት የግለሰቦችን የፍትሀብሄር መብትና ግዴታ የሚመለከት በመሆኑ ወዶና ፈቅዶ በህግ አግባብ እስካደረገው ድረስ አንድ ሰው በፍትሀብሄር መብቱ ላይ በመሰለው ሊያዝበት ይችላል ይላሉ ፕሮፌሰር ጥላሁን ተሾመ የኢትዮጵያ የውል ህግ መሰረተ ሀሳቦች በሚለው መጽሀፋቸው ለዚህ ጥያቄ መልስ ሲሰጡ ።
በመሆኑም አንድ ሰው ከሚዋዋለው ሰው ጋር ያለውን ቤተሰባዊ ግንኙነት ቀደም ሲል ያደረገለትን ውለታ ወይም በጐ ስራ ወይም ሃይማኖታዊና ሰብአዊ እሴቶቹ አስገድደውት ስጦታ ቢያደርግ የመብቱ ባለቤት እራሱ ስለሆነ ለምን ይህንን አደረክ ሊባል አይገባውም ።
የስጦታ ልዩ ባህርያት ።
በመርህ ደረጃ ስጦታ የሰጪ የራሱ የተለየ ተግባር ወይም ጥብቅ የሆነና ራሱ የሚፈጽመው ህጋዊ ድርጊት ነው ። ያም ሆኖ የሚሰጡት ንብረቶች እንዴት ያሉ እንደሆኑና ለማን እንደሚሰጡ በግልጽ በማስታወቅ ስጦታ በተወካይ አማካኝነትም ሊፈጸም ይችላል ።
የስጦታ ውል ፍጹም እንዲሆን የተቀባዩም ፈቃድ ያስፈልጋል ማለትም ልግስናውን እቀበላለሁ ብሎ ሃሳቡን መግለጽ አለበት ። ስጦታውን የስጦታ ተቀባዩ እንደራሴ ስለእርሱ ሆኖ ሊቀበልለት ይችላል ። የተቀባዩ ወራሾች ግን ስለእርሱ ሆነው ስጦታን መቀበል አይችሉም ።
ከዚህ የምንረዳው ታዲያ ።
ስጦታ ውል እንደመሆኑ ።
መጠን የግራቀኙ ሀሳብ ።
ለሀሳብ መገናኘት የግድ ።
አስፈላጊ መሆኑን ነው ።
ስጦታ ሰጪው ውል ።
ሰጪው ውል የማድረግ ።

ለስጦታ ተቀባዩ ለውል ።
ተቀባዩ በማያሻማ መልኩ ።
መግለጽ አለበት ።
አቀራረብ መኖር ።
አለበት ማለት ነው ።
ይህንንም ስጦታ ተቀባዩ ።
በሙሉ ልቡና ሃሳቡ ።

የውል አቀባበል ።
በመኖሩ በመካከላቸው ያለው የመዋዋል ፍላጐት ተቋጨ ማለት ነው ።
ነገር ግን ልግስናውን እንካ ተቀበል እየተባለ እቀበላለሁ ብሎ ሀሳቡን ሳይገልጽ ከቆየ ወይም ዝም ብሎ ከርሞ ሰጪው ከሞተ ወይም ችሎታ ካጣ በኋላ ስጦታውን እቀበላለሁ ቢል በህግ ፊት ዋጋ የለውም ።
ልብ ሊባልበት የሚገባው ሌላው ጉዳይ በኑዛዜ የሚደረግ ስጦታ በህግ እይታ ውል ሊባል እንደማይቻል ነው ። እርግጥ ነው በኑዛዜ ውስጥ ሟቹ ንብረቶቹን ለኑዛዜ ስጦታ ተቀባዮች ሊሰጥ ይችላል ። ነገር ግን የተቀባዩ ፈቃደኛ አለመሆን ኑዛዜውን ፈራሽ አያደርገውም ።
ተቀባዩ የኑዛዜውን ስጦታ አልቀበልም ካለ በህጉ መሰረት ንብረቱ ከሟች በአደራ ለተቀበለው ሰው ይተላለፍለታል ። ከዚህ ሌላ የስጦታ ውል የሚፈጸመው ወይም እንደውሉ ተቀባዩ ንብረቱን የሚወስደው ሁለቱም በህይወት ሳሉ ሲሆን ኑዛዜ የሚፈጸመው ወይም የኑዛዜው ቃል ተግባራዊ የሚደረገው ደግሞ ተናዛዡ ከሞተ በኋላ ነው ።
ስጦታ ውል እንደመሆኑ መጠን የሚደረግበት ስርአትና ፎርም በህጉ ተደንግጓል ። በዚሁ መሰረት የማይንቀሳቀስ ንብረት ስጦታ ወይም በማይንቀሳቀስ ንብረት ላይ መብትን የሚሰጥ ስጦታ ሰጪው እየተናገረ ማናቸውም ሌላ ሰው በሚጽፍለት ወይም ራሱ ሰጪው በምስክሮች ፊት በሚጽፈው ሰነድ ላይ ሰፍሮ ካልተደረገ ፈራሽ ነው ። በመዝጋቢ አካል እንዲመዘገብ ግን አይጠበቅም ።
ተንቀሳቃሽ ንብረቶችንና ለአምጪው የሚከፈሉ ሰነዶችን የተመለከቱ ስጦታዎች ደግሞ እጅ በእጅ በሚደረግ ማስተላለፍ ብቻ ይፈጸማሉ ። ያም ሆኖ ስጦታ ሰጪው የማይንቀሳቀስ ንብረት ስጦታ ለማድረግ በሚያደርገው አይነት ፎርም ጽፎ ስጦታውን እንዳያደርግ የሚከለክለው ህግ የለም ።
ከዚህ ውጭ ስጦታ ሰጪው ሌሎች መብቶቹን ወይም ከሶስተኛ ወገኖች ጋራ የተዋዋለበትን ጥቅም የሚያስገኝ የውል ስምምነትንም ለስጦታ ተቀባይ በመስጠት ብቻ የስጦታ ውል ማድረግ ይችላል ።
ስጦታ እንዲሻር የሚጠየቅባቸው ሁኔታዎች ።
የስጦታ ውጤት በሰጪውና በተቀባዩ ላይ ብቻ የሚያበቃ አይሆንም ። በአንድም ይሁን በሌላ መልኩ የሶስተኛ ወገኖችን ጥቅም የተመለከተ ውጤት ሊኖረው ይችላል ።
በዚህ ረገድ ሰጪውን ጨምሮ የሰጪው ወራሾች ገንዘብ ጠያቂዎችና ህጋዊ የመብት ተጋሪዎች ስጦታውን ተከትሎ ጥያቄዎችን ማንሳታቸው አይቀሬ ነው ። እናም ከሰጪውም ሆነ ከሌሎች ወገኖች ስጦታ እንዲቀነስ ወይም እንዲሻር የሚጠየቅባቸውን ጉዳዮች ማወቁ ጠቃሚ ነው ።
የመጀመሪያው ጉዳይ የሰጪው አእምሮ ትክክል አለመሆን ነው ። በመርህ ደረጃ የሰጪው አእምሮ ትክክል አልነበረም በማለት ስጦታን ማፍረስ አይቻልም ።
ይሁንና ሰጪው ስጦታውን ባደረገበት ጊዜ የተከለከለ ሰው እንደሆነና ስጦታውም በሞግዚቱ በኩል በደንብ ያልተደረገ ከሆነ ስጦታን ማፍረስ ይቻላል ። በተጨማሪም ሰጪው በፍርድ እንዲከለከል ጥያቄ ቀርቦ ፍርድ ቤቱ ውሳኔ ከመስጠቱ በፊት ሰጪው ከሞተም ማፍረስ ይቻላል ።
ሌላው ስጦታው የተደረገበት ምክንያት ግብረ-ገብ ካልሆነ ወይም ህገ-ወጥ ከሆነ ስጦታው ፈራሽ ነው ። ግብረ-ገብ የሚለው የህጉ አገላለጽ በተለይም የማህበረሰቡን መልካም ጠባይ መሰረት ያደረገ ሲሆን ስጦታም ከዚህ ተቃራኒ በሆነ ምክንያት ከተደረገ ይፈርሳል ።
ምክንያቱም ስጦታ ውል ።
በመሆኑ ውል ደግሞ ።
ለህግና ለመልካም ጠባይ ።
የተቃረነ መሆን የለበትም ።
የስጦታው ምክንያት ክብረ ።
ነክ ጨዋነት የተጓደለበት ።
አሳፋሪና አስነዋሪ ድርጊትን ።
የያዘ ከሆነ ከመልካም ።
ጠባይ ተቃርኗል ማለት ።

በመሰረታዊው የውል ህግ መርህ መሰረት የተንኮል ስራና መሳሳት ለውል መፍረስ ምክንያት ይሆናሉ ። ነገር ግን ስጦታን በተመለከተ የሰጪው ወራሾች በተደረገው ስጦታ ተንኮል አለበት በማለት ስጦታው እንዲሻር መጠየቅ አይችሉም ።
በመሳሳት የተደረገ ስጦታ ከሆነ ግን ወራሾች እንዲሻር መጠየቅ ይችላሉ ። ስህተቱም በተቀባዩ ማንነት ወይም በሚሰጠው ንብረት ላይ ከሆነ መሰረታዊ ስህተት በመሆኑ ስጦታውን ማፍረስ ይቻላል ።
በችግር ሳለሁ የደረሰልኝ ወዳጄ እሱ ነው በሚል ለሌላ ሰው ንብረቱን በስጦታ የሚሰጥ ሰው መሰረታዊ ስህተት ፈጽሟል ማለት ነው ። እዚህ ላይ ስጦታው ስህተት ወይም ተንኮል ያለበት ነው በማለት ሰጪው በህይወቱ ሳለ ስጦታው እንዲሻር ክስ አቅርቦ እንደሆነ ወራሾቹ ክሱን መቀጠል እንደሚችሉ ልብ ይሏል ።
ስጦታን ለማፍረስ የሚቀርበው ።
ሌላው ምክንያት የተቀባዩ ።
ውለታ-ቢስነት ነው ።
ስጦታ ተቀባይ ውለታ ።
ቢስ ነው የሚባለው ።
ሟችን ለመውረስ የማይገባ ።
የሚያደርግ ወንጀል አይነት ።
በሰጪው ላይ የሰራ ።
እንደሆነ ነው ።
በውርስ ህጋችን እንደተመለከተው አንድ ሰው ሟችን ለመውረስ የማይገባ ነው የሚባለው ደግሞ ሟቹን ወይም የሟቹን ተወላጆች ወይም ወላጆች አንዱን ወይም የሟችን ባል ወይም ሚስት አስቦ በመግደል የተፈረደበት ወይም ለመግደል በመሞከሩ የተቀጣ ከሆነ ወይም በሀሰት በመወንጀል ወይም በሀሰት ምስክርነት ከእነዚሁ ሰዎች መካከል በአንደኛው ላይ የሞት ፍርድ ወይም ከአስር አመት የበለጠ የጽኑ እስራት ቅጣትን ለማስከተል የሚያሰጋ ሆኖ በዚሁ የሀሰት ስራው የተቀጣ ሰው ከሆነ ነው ።
ስለዚህ ተቀባዩ ውለታ-ቢስ ነው የሚባለው እንዲህ አይነት ድርጊት ከፈጸመ ነው ። እናም ተቀባዩ ውለታ ቢስ ሆኖ የተገኘ እንደሆነ ማናቸውም አይነት ተቃራኒ የውል ቃል ቢኖርም እን ስጦታው ሊሻር ይችላል ። ሰጪው ለውለታ-ቢሱ ተቀባይ ምህረት አድርጐለት ከሆነ ግን ስጦታው አይሻርም ።
ሰጪው ሊያስተውል የሚገባው ሌላው ጉዳይ ስጦታውን ለመሻር ምክንያቱን ካወቀ በኋላ የመሻር ሃሳቡን በአንድ አመት ውስጥ ለተቀባዩ ካላስታወቀው ተቀባዩ ይቅርታ እንደተደረገለት ነው የሚቆጠረው ።
ውለታ-ቢስ ተቀባይን በተመለከተ የሰጪው ወራሾችም አውራሻቸው ያደረገውን ስጦታ እንዲሻር የመጠየቅ መብት አላቸው ። ሰጪው በህይወቱ ሳለ ለተቀባዩ ያደረገለትን ስጦታ የመሻር ሃሳቡን በማያሻማ አነጋገር አስታውቆት እንደሆነ ተቀባዩ ሰጪውን ሆነ ብሎ እንዲሞት አድርጐ እንደሆነ የውለታ ቢስነት ስራው ሰጪው ከሞተ በኋላ ተሰርቶ እንደሆነ ወይም ሰጪው በስጦታ መሻር መብቱ እንዳይሰራበት ተቀባዩ ከልክሎት እንደሆነ ወራሾች ስጦታው እንዲፈርስ መጠየቅ ይችላሉ ።
ስጦታ እንዲሻር የሚጠየቅበት ሌላው ምክንያት ክርክር ያለበትን ሀብት መስጠት ነው ። ስጦታው በተደረገበት ጊዜ የተሰጠው ንብረት ክርክር ያለበት እንደሆነ በእንደዚህ ያለው ሀብት ላይ የተደረገው ስጦታ ፈራሽ ነው ።
የስጦታ ተቀባይ ግዴታዎች ።
በመርህ ደረጃ ስጦታ በሰጪው ላይ ብቻ ግዴታ የሚጥል ቢሆንም በተቀባዩም ላይ ግዴታ ወይም ገደብ ሊጥል ይችላል ። ይህ ግዴታ ወይም ገደብ ህጋዊና ሞራላዊ መሆን አለበት ። ህጋዊና ሞራላዊ ካልሆነ ግን እንደሌለ ተቆጥሮ ስጦታው ይጸናል ።
በህጉ ከተቀመጡት የተቀባይ ግዴታዎች ውስጥ አንዱ ለሰጪ ቀለብ የመስጠት ግዴታ ነው ። በውሉ ውስጥ ሰጪ ለተቀባዩ ቀለብ መስጠት አለበት በሚል በግልጽ የተቀመጠ የውል ቃል ባይኖርም እን ሰጪው በድህነት ላይ ወድቆ ሲገኝ ተቀባዩ ለሰጪው ቀለብ የመስጠት ግዴታ አለበት ።
በድህነት የወደቀው ሰጪ ታዲያ ቀለቡን ሲፈልግ በህግ ለርሱ ቀለብ የመስጠት ግዴታ ካለባቸው ሰዎች ሲያሻው ደግሞ ከስጦታ ተቀባዩ መጠየቅ ይችላል ። ለድሃው ስጦታ ሰጪ ቀለብ የሰጡ ሰዎች ደግሞ ቀለብ ሰጥተው ከሆነ በሰጡት ልክ ተቀባዩ እንዲሰጣቸው መጠየቅ ይችላሉ ።
የሰጪን እዳ መክፈልም ሌላው የተቀባይ ግዴታ ነው ። እዚህ ላይ ግን ተቀባዩን የሰጪውን እዳ እንዲከፈልለት ለመጠየቅ በመጀመሪያ በስጦታ ውሉ ውስጥ ይህ ግዴታ መስፈር አለበት ። ይህ ብቻ ሳይሆን ሊከፍል የሚገባው የእዳው ልክ በስጦታ ውሉ ውስጥ በግልጽ የታወቀ መሆን አለበት ። ይህ ካልሆነ ተቀባዩን የሰጪውን እዳ እንዲከፍል ማስገደድ አይቻልም ።
ስጦታው ለሰጪ እንዲመለስለት የሚያደርግ የውል ቃልም በተቀባዩ ላይ ግዴታ የሚጥል ሌላው ሁኔታ ነው ። በዚህ ረገድ ከሰጪው አስቀድሞ ተቀባዩ የሞተ እንደሆነ ሰጪው የሰጣቸው ነገሮች እንዲመለሱለት የሚል ቃል በውሉ ውስጥ ማስገባት ይቻላል ። እንዲህ አይነት የውል ቃል ከሌለ ግን ንብረቱ የተቀባዩ የውርስ ንብረት ይሆናል ማለት ነው ።
ስጦታ እንዲሻር የሚቀርቡ ጥያቄዎች ደግሞ ስጦታው ከተደረገበት ቀን አንስቶ በሁለት አመት ጊዜ ውስጥ መቅረብ አለባቸው ።
በደህና እንሰንብት !
አዲስ ዘመን ነሀሴ 27/2012 ።
