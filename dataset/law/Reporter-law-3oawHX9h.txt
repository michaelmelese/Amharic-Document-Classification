ጆሮም የህግ ጥበቃ ያስፈልገዋል ።
ቦሌ አካባቢ ተከራይተው የሚኖሩ የውጭ ዜጐች ውይይት የጸሀፊውን ቀልብ ሰረቁት ። ቤቱን ከተከራዩት አንድ ወር አልሞላቸውም ግን ሊለቁት ፈልገዋል ። የመልቀቃቸው ምክንያት ቤቱ ስላልተመቻቸው ወይም ሰፈሩ የጸጥታ ስጋት ስላለበት አይደለም ። የተከራዩበት ዋጋም ፍትሀዊ ስላልሆነም አይደለም ። በቆዩበት የአንድ ወር ጊዜ በቀንም በማታም የተረበሹበት የድምጽ ብክለት ነው ለቤቱ አለመመቸት ምክንያት የሆናቸው ። የሚረብሻቸውን የድምጽ አይነት ቆጥረው አይጨርሱትም ። የመሸታ ቤቱ የሙዚቃ ቤቱ የቤተ እምነቶቹ የአውሮፕላኑ የታክሲው እያሉ አንዱ ለሌላው ይዘረዝራል ። በጨዋታቸው ጣልቃ ገብቼ ችግሩ ቦሌ ብቻ አለመሆኑን ቦሌም ጉለሌም ሜክሲኮም መርካቶም ኮልፌም ኮተቤም የትም ቢሄዱ እንደማይቀርላቸው አረዳኋቸው ። የውጭ ዜጐቹ በድምጽ የሚረብሻቸውን ለመክሰስ ፈለገው ለማንና በምን ህግ ሊከሱ እንደሚችሉ ግራ ገባቸው የተከሳሾች ቁጥርም እንዳይበዛባቸው ሰጉ ። እኔም እስኪያረካቸው ድረስ መፍትሄ ልሰጣቸው እንደማልችል ስነግራቸው ቤት ለመልቀቅ የደረሱበትን መደምደሚያ እንደገና ሊያስቡበት ወሰኑ ። ሲደክመን እንተኛለን እንለምደዋለን የድምጽ ብክለቱን መርሃ ግብር አውጥተን በሚያቆሙበት ሰአት ብቻ ለሰላማዊ እረፍት እናቅዳለን አሉ ። መልስ ያላገኙለት ግን የጆሮአቸውን ነገር ነው ። ድምጽን ያለፍላጐታቸው የሚሰማው ጆሮአቸውስ የህግ ጥበቃ አያስፈልገውምን ?
ሁሉም ኢትዮጵያዊ በቀንም በማታም ሆነ በሌሊት በቤቱ በመንገዱ በቢሮው በመዝናኛ ቦታው ወዘተ የድምጽ ብክለት ተጠቂ ቢሆንም መፍትሄ ለመፈለግ ለጆሮው ጥበቃ ለመሻት የሚያልም የለም ። ሁሉም በነጠላ ያማርራል እንጂ በህብረት ለውጥ እንዲመጣ መንግስትን አይጠይቅም ። አሁን አሁንማ መማረርም ቀርቷል ። በጆሮዋችን ዋጋ እየኖርን አስመስሎናል ። ጆሮአችን ከደነቆረ የመስማት አቅሙ ከቀነሰ መንግስትስ የሚናገረውን ማን ይሰማዋል ? የውጭ ዜጐቹ የድምጽ ብክለቱ ባእድ የሆነባቸው ዜጋ ሆነው በሚኖሩበት አገር ድምጽ ብክለትን የሚከለክል ዝርዝር ህግ በመኖሩ ጠንካራም አስፈጻሚ ስላለ ነው ። ጤነኛ ሆኖ የመጣውን ጆሮአቸውን አደንቁረን ብንልካቸው የአገራችንን ገጽታ ግንባታ አያፈርሰውምን ? የሁለቱስ አገሮች ግንኙነት አይሻክርምን ? እነዚህ ጥያቄዎች በቀልድ መልክ የሚታዩ መሆን የለባቸውም የችግሩን ምንጭ የጉዳቱን መጠን ተረድተን ለመፍትሄ ካልተጋን ጆሮው የማይሰማ ትውልድ አገር እንዳንሆን ስጋት አለ ። ምንጩን ውጤቱንና የህግ ማእቀፉን በአጭሩ እንመርምር ።
የድምጽ ብክለት ምንነት ምንጭና ውጤት ።
ድምጽ ሁሉ የሚረብሽ ድምጽ ከላቲን ቃል ከሚለው የተገኘ ሲሆን የሚል ትርጉም ይሰጠዋል ። የሚረብሽ ድምጽ በጣም የሚጮህ ለጆሮ የማይስማማ ያልተጠበቀ ለጤንነት አደጋ የሚያጋልጥ የሚል ትርጉም ልንሰጠው እንችላለን ። የድምጽ መጠንና ጥራት እንደ ሰሚው እድሜ የጤንነት ሁኔታ የድምጹ ቆይታና አይነት የሚለያይ ቢሆንም አነስተኛ የመግባቢያም መስፈርት ግን ይኖረዋል ።
የድምጽ ሳይንቲስቶች የሰው ጆሮ ሊሰማ የሚችለውን ድምጽ 100 በማለት የሚያስቀምጡት ሲሆን የድምጽ የሃይል መጠንና ድግግሞሹ ድምጹ የሚረብሽ መሆንና አለመሆኑን ለመለየት እንደሚረዳ ይናገራሉ ።
የሚረብሽ ድምጽ ምንጩ የተለያየ ነው ። በዋናነት የሚታወቁት የድምጽ ብክለት መነሻዎች የመሬትና የአየር ትራንስፖርት የኮንስትራክሽንና መሳሪያዎችና የማኑፋክቸሪንግ ስራዎች ናቸው ። ከእነዚህ ውጭም የንግድ የመዝናኛና የቤት ውስጥ ተግባራትም የድምጽ ብክለት ምንጮች ሊሆኑ ይችላሉ ።
በዚህ ረገድ የገበያ ቦታዎች የስፖርት ጨዋታዎች የምሽት ክበቦች ሙዚቃና የቪዲዮ ሱቆች ተጠቃሽ ናቸው ። የሃይማኖት ተቋማትም የድምጽ ብክለት ምንጮች እየሆኑ መምጣታቸውን በየአውዱ ከሚሰማው የመዝሙር የስብከት ወዘተ ሽያጭና ማስታወቂያ መገንዘብ አዳጋች አይሆንም ።
የድምጽ ብክለት በጤና በማህበራዊና በኢኮኖሚያዊ ኑሮ ላይ የራሱ የሆኑ አሉታዊ ውጤት/ተጽእኖ እንዳለው የተለያዩ ጥናቶች ያሳያሉ ። የአለም የጤና ድርጅት እ.ኤ.አ በ1999 ባጠናው ጥናት የድምጽ ብክለት ጊዜያዊና የዘለቄታ መስማትን ያሳጣል ።
በአሜሪካ የተደረገ ጥናትም በቀን ለአራት ሰአታት 95 ዴሲብል የሚረብሽ ድምጽ መስማት ዘለቄታዊ አለመስማትን እንደሚያፋጥን ተገልጿል ። የድምጽ ብክለት የስነ ለቡናና የአእምሮ ቀውስ የደም ብዛት የልብ ህመም ሊያስከትል እንደሚችልም ምሁራን ይገልጻሉ ።
የሚረብሽ ድምጽ የህጻናትን የማንበብ ክህሎት የአትኩሮት የማስታወስ ወዘተ ችሎታን እንዲቀንስም ያደርጋል ። የእንቅልፍ ማጣትና የውስጥ አለመረጋጋትም የሰራተኞችን የማምረት አቅም የመግባባት ችሎታ ወዘተ ይቀንሳል ።
በአሜሪካ የድምጽ ብክለት የኢንዱስትሪዎች ስራ ላይ አሉታዊ ተጽእኖ ማሳደሩ ተዘግቧል ። የኢንዱስትሪ ድምጽ/ጩኸት ብቻ በአመት ከአራት ቢሊዮን ዶላር በላይ ወጪ ማስወጣቱ በዊሊያም ጃንትሪ የተሰራ የሚል ጥናት አሳይቷል ። የገንዘብ መጠኑ በአደጋ ከስራ በመቅረት በብቃት መቀነስና በካሳ ጥያቄዎች የሚመጣውን ወጪ ያካትታል ።
የአገራችን ነባራዊ ሁኔታ ።
ኢትዮጵያ ውስጥ መኖር ብቻ የድምጽ ብክለት መኖሩን ለማረጋገጥ በቂ ማስረጃ ነው ። ከላይ በመግቢያው የገለጽነው የውጭ ዜጐቹ ተሞክሮ የሁላችንም ተሞክሮ ነው ። ከጊዜ ወደ ጊዜ በማደግ ላይ ያለው የኢኮኖሚና የማህበራዊ መስተጋብር ዋና ከተሞችን የጩኸት ከተማ አድርጓቸዋል ። መኪናው ሙዚቃው ፋብሪካው አውሮፕላኑ ሰው ውሻው ሁሉም ነገር የድምጽ ብክለት ምንጭ መሆናቸውን ግማሽ አዲስ አበባ መዞር ያረጋግጣቸዋል ።
በአዲስ አበባ ከተማ የተሰራ አንድ ጥናት የድምጽ ብክለት የአገራችን ችግር ስለመሆኑ አመላክቷል ። የአካባቢ ፎረም የድምጽ ብክለቱ ምንጮች ሆነዋል ።
ከእነዚህ የድምጽ ብክለት ምንጮች በተጨማሪ የሙዚቃና የቪዲዮ ቤቶች የንግድና የሃይማኖት ማስታወቂያዎች አውሮፕላኖች የስፖርት እንቅስቃሴዎች የብክለት ምንጭ ሆነው ተገልጸዋል ። በጥናቱ እንደተገለጸው በጩኸቱ ወይም በድምጽ ብክለቱ የተማረሩ ሰዎች አልፎ አልፎ ለሚመለከተው አካል አቤቱታ ያቀረቡ ሲሆን አቤቱታው የሚበዛው በሃይማኖት ተቋማት በሙዚቃ ወይም ቪዲዮ ሱቆችና በአከራዮች ላይ ነው ። የሚመለከታቸው አካላት ጉዳዮን በውይይት በምክር በማስጠንቀቂያ በፍርድ ቤት ውሳኔ የንግድ ፈቃድ በመንቀጠቅ ወዘተ እልባት ለመስጠት የሞከሩ መሆኑ በጥናቱ ተገልጿል ። ያም ሆኖ መብትን መጠየቅ የተወሰኑ ተግዳሮቶች እንዳሉት አቤቱት ያቀረቡት ሰዎች ገልጸዋል ። የሚመለከተው ክፍል ተገቢ መሳሪያና ባለሙያ አለመኖሩ ቀጣይነት ያለው ክትትል ማነስ ከበካዮቹ የሚደርስ ማስፈራሪያ ወዘተ በጥናቱ ከተመለከቱት ተግዳሮቶች ውስጥ ይገኙበታል ።
እነ ጉልላት ተሾመ በሚል በሰሩትም ጥናት በፋብሪካ በተለይም በብረት ፋብሪካ የሚሰሩ ሰራተኞች በድምጽ ብክለት የተነሳ ለሚመጣ አለመስማትና ሌሎች የጤና ስጋቶች መጋለጣቸውን አሳይተዋል ።
የህግ ማእቀፍ ፍለጋ ።
የአካባቢ ደህንነት መብት በህገ መንግስቱ እውቅና ተሰጥቶታል ። ህገ መንግስቱ በአንቀጽ 44 ሁሉም ሰው ንጹህና ጤናማ በሆነ አካባቢ የመኖር መብት አላቸው በማለት ደንግጓል ። ይህ መብት ማንኛውም ሰው ከብክለት የጸዳ አካባቢ የመኖር መብትን ይመለከታል ። በተጨማሪም የህግ መንግስቱ አንቀጽ 92 የአካባቢ ደህንነት አላማዎች በሚል ርእስ መንግስት ሁሉም ኢትዮጵያዊ ንጹህና ጤናማ አካባቢ እንዲኖረው የመጣር ሃላፊነት አለበት ። ማንኛውም የኢኮኖሚ ልማት እርምጃ የአካባቢውን ደህንነት የማያናጋ መሆን አለበት በማለት ደንግጓል ።
የሁለቱ ድንጋጌዎች ጣምራ ንባብ ዜጐችን ከአካባቢ ብክለት የድምጽ ብክለትን ጨምሮ የሚከላከል ሲሆን መንግስትም ዜጐች ከብክለት የጸዳ ንጹናህ ጤናማ አካባቢ እንዲኖሩ የመጣር ግዴታ ተጥሎበታል ።
ህገ መንግስታዊ ድንጋጌ በዝርዝር ህግ ካልተብራራ ዜጐች መብትና ግዴታውቸውን ለመጠቀም ይቸገራል ። ከድምጽ ብክለትም አንጻር ዝርዝር ህግጋትን መፈለግ ተገቢ ነው ። በዚህ ረገድ የአካባቢ ብክለት ቁጥጥር አዋጅ ቁጥር 300/1995 እስከሚወጣ ድረስ አካባቢ ብክለትን የተመለከተ ዝርዝር ህግ አልነበረንም ።
የወንጀል ህጉና የፍትሀ ብሄር ህጉ ካስቀመጡዋቸው የተወሰኑ ድንጋጌዎች ውጪ መብት ለመጠየቅ መነሻ የሚሆኑ ህግጋት አልነበሩም ።
በእርግጥ ትራንስፖርትን መንገድን ውሃን ደንን ወዘተ የተመለከቱ አዋጆች የአካባቢ ንጽህናን የተመለከቱ አንቀጽ ቢኖራቸውም ዋና አላማቸው ዜጐች በብክለት ምክንያት የሚደርስባቸውን ጉዳት በሚመለከተው አካል ለመጠየቅ የሚያስችል አይደለም ። የአካባቢ ብክለት ቁጥጥር አዋጅ ዋና አላማው ብክለትን መከላከልና መቆጣጠር እንዲሁም የሰውን ጤንነትና በጐ ሁኔታ ማየት በመሆኑ ለተነሳበት ጉዳይ አብይ መሰረት ነው ። አዋጁ በካይ በሚለው የትርጉም ክፍል ውስጥ በሰው ጤና ወይም በሌሎች ህያዋን ላይ ጉዳት የሚያደርስ ወይም ሊያደርስ የሚችል ድምጽ እንደሚያካትት በመግለጹ የድምጽ ብክለትንም የማስወገድ አላማ አለው ።
በአዋጁ ምንም ሰው ተገቢውን የአካባቢ ደረጃ በመተላለፍ የአካባቢን ሊበክል ወይም በሌላ ሰው በኩል እንዲበክል ሊያደርግ አይፈቀድለትም ። አዋጁ ተገቢ የአካባቢ ደረጃ ሊደርስ ይችላል ። የአዲስ አበባ ከተማ አስተዳዳር የጤና ቢሮም ለስምንት ሰአታት ከፍተኛውን የድምጽ መጠን 90 ዴሲብል እንደሆነ የሚገልጹ መመርያ አለው ።
የአካባቢ ብክለት ቁጥጥር አዋጁ ተቆጣጣሪዎች ከአካባቢ ጥበቃ ባለስልጣን ወይም ከክልል ቢሮ እንደሚሾሙ የሚገለጽ ሲሆን ተቆጣጣሪዎች የአካባቢ ደረጃዎችና ተዛማጅ ግዴታዎች በስራ ላይ መዋላቸውን ማረጋገጥና እንዲሁም የመመርመር የመጠየቅ ወዘተ ስልጣን ተሰጥቷቸዋል ። ተቆጣጣሪው አዋጁንና ተዛማጅ መመርያዎችን ለተላለፈ ሰው የመተላለፉን ምንነት ይሰረዝለታል ።
ይህንኑ መተላለፍ በተወሰነ ጊዜ ውስጥ ለማስቀረት መውሰድ ያለበት እርምጃ በመግለጽም እርምጃው እንዲወሰድ ሊያዝ ይችላል ። የተቆጣጣሪው እርምጃ እንቅስቃሴውን እስከማቆም ይደርሳል ። ተቆጣጣሪው በወሰደው እርምጃ ቅር የተሰኘ አካል ይግባኝ ለባለስልጣኑ በአስር ቀናት በባለስልጣኑ ውሳኔ ቅር የተሰኘ ደግሞ ለፍርድ ቤት በሰላሳ ቀናት ውስጥ ክስ መመስረት ይችላል ።
አዋጁ ለየት የሚያደርገው የድምጽ ብክለትን ጨምሮ ማንኛውም ብክለት የተመለከተ ክስ ለባለስልጣኑ ከዚያም ለፍርድ ቤት ለማቅረብ አቤት ባዩ ተጐጂ መሆን እንደማይጠበቅበት መደንገጉ ነው ። ይህ ድንጋጌ አካባቢ ላይ የሚሰሩ ተቋማት እድሮችና ኮሚቴዎች ወዘተ የድምጽ ብክለትን በተመለከተ ተጐጂ መሆናቸውን ሳያረጋግጡ አቤቱታ ማቅረብ ያስችላቸዋል ። አዋጁ ብክለት የሚፈጽሙ የተፈጥሮና በህግ ሰውነት የተሰጣቸው ተቋማት ላይ ቅጣት ደንግጓል ። የተፈጥሮ ሰው በድምጽ ብክለት ጥፋተኛ ሆኖ ሲገኝ ከ1000 እስከ 5000 ብር የገንዘብ መቀጮ ወይም ከአንድ አመት እስከ አስር አመት በማይበልጥ እስራት ወይም በሁለቱም ይቀጣል ። ጥፋቱን የፈጸመው በህግ የሰውነት መብት የተሰጠው አካል ከሆነ ደግሞ ከ5000 እስከ 25000 የገንዘብ መቀጮና የስራ ሃላፊ ከአምስት እስከ አስር አመት እስራት ወይም ከ5000 እስከ 10000 ብር ወይም በሁለቱም ይቀጣል ። ከእነዚህ ቅጣት በተጨማሪም የንብረት መውረድ እርምጃ በፍርድ ቤት ሊወሰድ እንደሚችል በአንቀጽ 17 ተደንግጓል ።
የወንጀል ህጉም በአንቀጽ 815 ማንኛውም ሰው በተለይም አምባጓሮ ወይም ጸብ በማንሳት በጩኸት በዘፈን በግርግርና በጫጫታ በጩኸት ድምጽ በሚሰጡ ምልክቶች በመጥሪያዎች ወይም በደውሎች በሚጮሁ መኪናዎች መሳሪያዎች ወይም ሌሎች ድምጽ ሰጪ እቃዎች ያላግባብ በመገልገሌ የሌሎች ሰዎችን ስራ እረፍት ወይም ሰላም ያወከ እንደሆነ ከአንድ መቶ ብር በማይበልጥ መቀጮ ይቀጣል በማለት ደንግጓል ። ሆኖም የቅጣቱ መጠን መቶ ብር መሆኑ የድምጽ ብክለት ወንጀል የተሰጠውን ዝቅተኛ ቦታ ያሳያል ። በሌላ በኩል ግን የአካባቢ ብክለት አዋጅ ከፍ ያለ ቅጣት ስለሚያስቀምጥ የወንጀል ህጉን ተፈጻሚነት ከአካባቢ ብክለት ውጪ ለሆኑ ጉዳዮች እንዲወሰን ያስገድዳል ።
የፍትሀ ብሄር ህጉም ስለ በባለሀብትነት መብት አለመጠን ስለመገልገል በሚለው አንቀጽ 1225 ከድምጽ ብክለት ጋር ተያያዥ ድንጋጌን ቀርጿል ። በዚህ ድንጋጌ መሰረት ባለሀብቱ በመብቱ በሚገለገልበት ጊዜ የጐረቤቱን ርስት ጥቅም የሚቀነስበትን ወይም የሚጐዳበትን ማንኛውንም ከመጠን ያለፈ ነገር ከመስራት መጠበቅ ይገባዋል ። በተለይም ጢስን ወይም ጥላሸትን ወይም በጉርብትና አኗኗር ሊታገሱ ከሚቻለው በላይ የሆኑትን ሽታዎችና ጩኸቶች ወደ ጐረቤት እንዲሄድ ማድረግ የተከለከለ ነው ። ይህ ድንጋጌ በድምጽ ብክለት ተጐጂ የሆነ ጐረቤት ድርጊቱ እንዲቆምለት ጉዳት ከደረሰበትም ካሳ እንዲከፈለው የመጠየቅ መብቱን ይጠብቅለታል ። በዚህ ድንጋጌ መሰረት ዳኞች የድምጽ ብክለት መኖር አለመኖሩን ለመወሰን ሶስት ነጥቦችን ይመለከታሉ ። እነዚህም የአገሩን ልማድ ስር የማይወድቀው በሙሉ የግል ነው ። በሁለቱም አይነት ግለሰቦች ያላቸው መፍትሄ ድርጊቱን ማስቆምና የፍትሀ ብሄር ካሳ መጠየቅ ነው ።
በፍትህ ብሄር ህጉ የተቀጠመው ድንጋጌ ግን ከጉርብትና ጋር ብቻ ስለማይያዝ ለሌሎች የሚጠቅም ስለማይሆን ብክለት ቁጥር አዋጁን መጠቀም ተገቢነት ይኖረዋል ።

የድምጽ ብክለት በአገራችን በስፋት ተንሰራፍቶ ቢገኝም የበካዮች መብት እንዳልሆነ መገንዘብ ይገባል ። ህገ መንግስቱ በንጹህና ሰላማዊ አካባቢ የመኖር መብትን ዋስትና ስለሚሰጥ የድምጽ ብክለት ህገ መንግስታዊ መብትን ይጥሳል ። ከላይ የተመለከትነው የውጭ ዜጐችን ለመሰሉ የአዲስ አበባ ነዋሪዎች ችግሮቻቸውን የሚቀርፉ የህግ ማእቀፎች መኖራቸው መብታቸውን ለመጠቀም ጥሩ መሰረት ይሆናል ።
የመብት ጥሰቱን ለአካባቢ ጥበቃ ባለስልጣንና ለፍርድ ቤት በማቅረብ የድምጽ በካዮች በወንጀልና በፍትሀ ብሄር እንዲጠየቁ ማድረግ ይቻላል ። አቤቱታ ባይቀርብለትም የአካባቢ ጥበቃ ባለስልጣን በአደባባይ የምንመለከታቸውን የድምጽ ብክለቶች ለመቆጣጠር ሰፊ ስራ ሊሰራ ይገባል ።
በዚህ ጽሁፍ የተመለከትናቸው አጥኚዎች የጠቆሙዋቸው መፍትሄዎችም ከህግ ማእቀፉ ውጪ የዜጐችን የንጹህና ሰላማዊ አካባቢ የመኖር መብታቸውን ለማረጋገጥ ይጠቅማሉ ።
አጥኚዎች ቋሚ የሚረብሽ ድምጽ መቆጣጠሪያ ጣቢያዎችን ማቋቋም የግንዛቤ መፍጠሪያ መድረክ ማዘጋጀት የተደነገጉት ህግጋትና መመርያዎች መፈጸማቸውን ማረጋገጥ መደበኛ የድምጽ ቁጥጥር ማከናወን ህብረተሰቡን የሚያሳትፉ ድምጽ የመቀነሻ ዘዴዎችን መተግበር የመስማት አጠቃቀም መርሀ ግብር ማዘጋጀት ወዘተ አጥኚዎች በጠቆሙት መሰረት በባለድርሻ አካላት ከተተገበሩ ችግሩን ለመቅረፍ እንደሚያስችሉ ይታመናል ።
የአንድ ሰው መብት በህግ መደንገጉ ለመጠቀም/ለመጠየቅ ዋስትና ቢሆነውም አፈጻጸሙ ግን እጅጉን ጠቃሚ ነው ። ህግ ተቀርጾ ካልተፈጸመ ህጉ የወረቀት ላይ ነበር ብቻ ይሆናል ። ህግ ሊፈጸም ያልቻለበትን ምክንያት መመርመር ደግሞ ተገቢ ነው ። ህጉ ያልተተገበረው ድርጊቱን በግልጽና በዝርዝር ስላልደነገገው ከሆነ ህጉን ከድምጽ ብክለት አንጻር መዘርዘር ከህግ አውጪው ይጠበቃል ። ህጉ በደፈናው የተደነገገ ከሆነ የዜጋው ጆሮ የሚፈልገውን ጥበቃ ላያገኝ ይችላል ። በዚህ ረገድ ጥናት የሚፈልግ ቢሆንም አሁን ተፈጻሚ የሆኑት ህግጋት የዜጐችን ጆሮ በአግባቡና በምልአት ለመጠበቅ ብቁ አይመስሉም ። ሌላው ህጉ የማይፈጸምበት ምክንያት ህጉ ስለማይታወቅ ቢታወቅም መብት ጠያቄ ባለመኖሩ ነው ። ይህን ደግሞ ለመሻሻል የዜጋን ጆሮን ለመንከባከብ ወይም ከድምጽ ብክለት ነጻ በሆነ አካባቢ ለማኖር ግዴታ ያለበት የመንግስት አካል ህዝቡ መብቱን እንዲያውቅና እንዲጠይቅ ማድረግ ይጠበቅበታል ።
በአካባቢ ላይ የሚሰሩ የበጐ አድራጐት ድርጅቶችም በዚህ ረገድ የመንግስትን ግዴታ ሊጋሩት ይገባል ። እነዚህ መፍትሄዎች በተጨባጭ ተግባራዊ እስኪሆኑ ድረስ ግን በጽሁፉ መግቢያ የተመለከትናቸው የውጭ ዜጐች አገራችን ጆሮአቸው ሰላም እንደሚያገኝ ዋስትና ለመስጠት የምትችል አይመስልም ። አገራቸው ተመልሰው ሲሄዱም የኢትዮጵያ መንግስት ለጆሮአችን ተገቢ የህግ ጥበቃ አልሰጠንም በሚል መተቸታቸው አይቀሬ ነው ። በጩኸት ከተማ ለጆሮ የህግ ጥበቃ መፈለግ አስቸጋሪ መሆኑ የታመነ ነው ።
ከአዘጋጁ ጽሁፉ የጸሀፊውን አመለካከት ብቻ የሚያንጸባርቅ መሆኑን እየገለጽን ጸሀፊውን በኢሜይል አድራሻቸው ማግኘት ይቻላል ።
