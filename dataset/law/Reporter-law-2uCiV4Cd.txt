ያልተሻገርናቸው አስቸጋሪዎቹ የፖለቲካ ሰርጦች ።
በያሲን ባህሩ ።
ፖለቲካ አስቸጋሪው የማህበራዊ ዘርፍ እይታ ነው ። በቀዳሚነት በፖለቲካ ውስጥ በአብዛኛው እውነት አለመኖሩ ነው ። የትም ይሁን የት በሰለጠነው አገርም ሆነ በደቀቀው የሚነገረውን ያህል የማይተገበርበት መስክ ነው ። በሁለተኛ ደረጃ በፖለቲካ ውስጥ ዘለአለማዊ ጠላት ወይም ወዳጅ አይኖርም ። ምንም እንን አገሮች ፓርቲዎች ግለሰቦች ስትራቴጂካዊ አጋርነት ወይም ባላንጣነት ሊኖራቸው ቢችልም በጊዜና በሁኔታ ሊቀያየር የሚችል ክስተት ነው ። ሶስተኛው ፖለቲካን አስቸጋሪ የሚያደርገው የሰው ፍጥረት ሁሉ ፍላጐት ያለበት በመሆኑ እንደሆነ የመስኩ ምሁራን ያትታሉ ።
ፍልስፍናውን ትቼ ስ በመሬት ላድርገው መሰለኝ ። በዚችው መከረኛ ኢትዮጵያችንም ፖለቲካ አስቸጋሪው እጣ ፈንታችን ነው አገራችን ከነበረችበት ከፍ ያለ የስልጣኔና የታሪክ ደረጃ ተሸቀንጥራ የኋሊት የወደቀችው በሰከነና በሰላ የፖለቲካ ህይወት እጦት ነው ። አንዱ ሌላውን ወንድሙን ለማስገበር ሌላው አንድ ሆኖ እንደ አገር ከመቆም ይልቅ በየጐጡ በተናጠል ለመቆም በተፈጸመ ፍልሚያ ብዙ ህይወት አልፏል ። የአገር ንብረትና ሀብት ውድሟል ። አገሪቱም ለድህነትና ለኋላቀርነት ተዳርጋ ቆይታለች ።
በዚሁ መዳከማችን መዘዝ አገራችን ያላትን የፖለቲካ መልክአ ምድር ጠቀሜታ የተረዱ የውጭ ሃይሎች በተከታታይ ዘምተውብናል ። ከአውሮፓ ከጀርባ ሆነው በሚያግዟት በርካታ የአረብ አገሮች ወግተውናል ። የኢትዮጵያ ህዝቦች ግን ደሃና ኋላቀር ቢሆኑም በጀግንነታቸውና በአገር ፍቅር ወኔያቸው የመጣውን ጠላት ሁሉ በመመለስ አገሪቱን አቆይተውልናል ። ይሄም ያለፈው ፖለቲካችን ውጤት ነው ።
ወደ ግማሽ ምእተ አመት እየተጠጋ ያለው የአገራችን ዘመናዊ ፖለቲካ ውጥንቅጥ ክስተት የታየበት ነው ። በአንድ በኩል ዘውዳዊውን ስርአት ገፍትሮ የጣለ ትውልድ ህዝባዊ ማእበል የፈጠረበት በፍልስፍና ላይ የተመሰረተ የአዲስ ምእራፍ ጉዞ የቀረጸበት ጥረት አለ ። በሌላ ጥግ ደግሞ ጸረ ዴሞክራሲያዊና የጠመንጃ ትውልድ አቆጥቁጦ የፖለቲካ የሃይል ሚዛኑን በነፍጥ ለመቀየር ተረባርቧል ። እነዚህ ሃይሎች የንጉሱን ስርአት በመጣልም ሆነ አንዱ ሌላውን በመጣል የተሳካላቸው ቢሆንም የኢትዮጵያ ፖለቲካ ግን ከችግር አልወጣም ።
ይሄንን ለማለት የሚያስደፍረው ደግሞ ከአራትና ከአምስት አስርት አመታት በኋላ እንን ደረት የሚያስነፋ የዴሞክራሲ ፍንጭ አለመታየቱ ነው ። አሁንም ፖለቲካችን በአብዛኛው ጽንፈኝነት የተጠናወተው ነው ። አሁንም የፖለቲካ ተገዳዳሪነት በጠላትነት የሚያስፈርጅ ነው ። አሁንም ተቀራርቦ ከመስራትና ከመደራደር ይልቅ ማሸነፍ ይቀናናል ።
በአገሪቱ ስር ነቀል የፖለቲካ ለውጥ ተደርጓል በተባለባቸው ያለፉት 25 አመታት ውስጥ እንን ብሄራዊ እርቅና መግባባት አልተፈጠረም ። አሁንም በፖለቲካ እምነታቸው ብቻ የስደት ኑሮ ላይ የወደቁ በዚያውም አሁን ባለው አገዛዝ መጥፋት ላይ የሚባዝኑ ዜጐቻችን ቁጥር አልቀነሰም ። ምንም እንን በኢትዮጵያ እውን በሆነው ህገ መንግስት የዴሞክራሲ እሴቶች በወረቀት ደረጃ ቢኖሩም ጠንካራ የፖለቲካ ፓርቲ ነጻ የሚባል ምርጫ ገና አልተፈጠሩም ። የሀሳብ ነጻነትም ቢሆን እንቅፋት አላጣውም ።
በዚህ ምክንያት አሁን ባለችው ኢትዮጵያም ቢሆን ስልጣን በሰላማዊና ህጋዊ መንገድ ይሸጋገራል ከሚለው ምኞት ይልቅ መፍትሄው ሃይል ነው የሚል አስተሳሰብ ገንኖ ይታያል ። ለዚህ አባባል ጥሩ ማሳያ የሚሆነው በውጭ ያለው ጽንፈኛ ተቃዋሚ ሃይል ባለችው ውስን የትጥቅ ሃይልም ይሁን በህዝባዊ ማእበል ገዢውን ፓርቲ ከስልጣን ለመገፍተር ሲሯሯጥ ታይቷል ። ያለው መንግስትም ቢሆን የተነሳውን ህዝባዊ እንቢተኝነትም ይባል ቀውስ ለመግታት የሞከረው በሃይል ነው ።
ኢትዮጵያ ከፖለቲካው በስተቀር በሁሉም መስኮች መሻሻል እያሳየች ነው ማለት ስህተት የለውም ። እርግጥ ፖለቲካ ከኢኮኖሚ ከማህበራዊ ከባህላዊ ወይም ከዲፕሎማሲያዊ እሳቤዎች ተነጥሎ ብቻውን አይቆምም ። ያም ሆነ በፖለቲካ መስተጋብር ውስጥ ቀዳሚው ከሚጠቀሱ ጭብጦች አንጻር በሚመዘዙ እውነታዎች መለኪያነት ያልተሻገርናቸውን ሰርጦች መጠቃቀስ ይቻላል ። በዚህ ጽሁፍም መፍትሄው ምን ይሁን ? በሚል ሙግት የግል እይታዬን ለመሰንዘር እወዳለሁ ። የተዘጋው የኢህአዴግ በር ጉዳይ ።
ኢህአዴግ መራሹ የአገሪቱ መንግስት ያሳለፍናቸውን ወራት ያህል ጠንከር ያለ ህዝባዊ ተቃውሞ ገጥሞት አያውቅም ። በአንድ በኩል የገጠርና የከተማ ህዝብ ሳይባል በክልል ሳይገደብ ቁጣ የታየበት ነው ። በሌላ በኩል የህዝቡ እንቢተኝነት ቁጣና ጥፋት የተቀላቀለበት ስለነበር ከፍተኛ ቁጥር ያለው ህይወት አልፏል ። የንብረት ውድመት ደርሷል ። ይሄንን ለማስቆም የአስቸይ ጊዜ አዋጅ መተግበሩም ሆነ ኢህአዴግ ዋናው ችግር የእኔ ነው ብሎ ተሃድሶ መጀመሩ ከፋት አልነበረውም ።
ችግሩ ግን እየተነገረ ያለው ተሃድሶ አንደኛ በኢህአዴግ ማእቀፍ ብቻ እንዲተገበር የሚታሰብ ነው ። ሁለተኛ በራሱም ውስጥ ቢሆን ዙሪያ መለስ ችግሮችን ፈትሾ በቁርጠኝነት ሊያራግፍ የሚችል አይደለም ። አሁን በፌዴራልም ሆነ በክልሎች ደረጃ ተሃድሶው እየተጠናቀቀ ነው በሚባልበት ወቅት እዚህ ግባ የሚባል የተወሰደ እርምጃ አልታየም ።
ህዝቡ ግን አደባባይ የወጣበት አልፎ ተርፎ ወደ ሁከትና ተስፋ መቁረጥ የገባበት የከፋ የሙስና ችግርና የመልካም አስተዳደር እጦት በመልሶ ማልማትና በፕላን ስም ይዞታን የማጣት ስጋት በተለይ በከተሞች የኑሮ ውድነት በህገ መንግስት አፈጻጸም ላይ የሚታይ የየመስኩ ጉድለት ወዘተ ዝርዝሩ ብዙ ነው ።
ታዲያ እነዚህና ሌሎች በየቦታው የሚነሱ ጉዳዮች እንዴት ሆነው በገዢው ፓርቲ ተሃድሶ ብቻ ሊፈቱ ይችላሉ ? እርሱም ይሁን ቢባል እንን በተመሳሳይ ፖሊሲና አቅጣጫ ያውም በዚያው አይነት አደረጃጀትና ግብአት አመራሩን ብቻ በመቀየር እንዴት ህዝቡን ሊያረካ ይችላል ? የፖለቲካና የዴሞክራሲ ጉዞውንስ ምን ያህል ያሳድገውና ይቀይረው ይሆን ? ብሎ መጠየቅ ተገቢ ሆናል ።
በዚያ ላይ በአስር ቢሊዮን ብር የወጣቶች ፈንድ መርሀ ግብር ይፈጠራል የተባለው የስራ እድል ወይም ይሻሻል የተባለው የምርጫ ህግ ምን አይነት ጊዜና ፈጻሚ ተቀመጠለት ? ይመለሳሉ የተባሉ የማንነት ጥያቄዎችና የክልልል ወሰን ጉዳዮች መቼና እንዴት ሊተገበሩ ይሆን ? ከሁሉ በላይ ህዝቡን ካስመረሩና በስልጣን ከበለጸጉ ሰዎች መካከል እነማን ተጠየቁ ? ምን አይነት የእርምት እርምጃ ተወሰደ ? ከፖለቲካ ሃይሎች ጋር ይደረጋል የተባለውን ንግግርስ ከእነማን ጋር ? ለምን አላማ ሊካሄድ ታሰበ ? ጸረ ዴሞክራሲያዊነትን ያነገሱ አሰራሮችና ህጐች ጉዳይስ ? የሚሉ ጥያቄዎችን ማንሳት መፍትሄውን ያቀርባል ።
ባሳለፍናቸው በርካታ ወራት ኢህአዴግ ውስጥ ቆይተው የወጡ ቱባ ፖለቲከኞች የተቃዋሚ መሪዎችና በተለይ በውጭ ያሉ ምሁራን ሁሉ የሚሰነዝሯቸው ተመሳሳይ አስተያየቶች ነበሩ ። ኢህአዴግ የፖሊሲ ለውጥ ካላደረገ አሁን የመጣውን ትውልድ የሚመጥን ስርአት ካላበጀ የሰከነ ፖለቲካ ማራመድ ይቸግራል የሚል ። በተለይ ሁሉንም የፖለቲካ ሃይሎች አለማነጋገርና ዴሞክራሲያዊ ባህልን በተሻለ ምእራፍ አለመገንባት አገርንም ለውድቀት እንደሚዳርግ በአጽንኦት በመጠቆም እየታየ እንዳለው ግን የኢህአዴግ በር አሁንም የተዘጋ ነው ።
እንዲያውም በማያላውስ የአስቸይ ጊዜ አዋጅ ውስጥ በፍጥነት ፖለቲካን የማስረጽ መታሰር ያለበትን የመያዝ የነፍስ ወከፍ መሳሪያ ሳይቀር ማስፈታት ሀሳብን በነጻ መግለጽም ቢሆን መገደብ ላይ አተኩሯል ። አንዳንድ አባላቱም ይሄንን በማድረግ ቢያንስ ለአስር አመታት ያህል መተንፈስ ይቻላል እያሉ ነው ። ይህ አይነቱ እሳቤ ግን ለማንም የማይጠቅምና የበለጠ ትርምስ እንዲፈጠር በር የሚከፍት ነው ።
ጽንፍ የረገጠው የዳያስፖራ ፖለቲካ ጉዳይ ።
እምብዛም በሌላው አገር የማይታይና የኢትዮጵያ ልዩ ገጽታ የሆነ በርካታ የዳያስፖራ ተቃዋሚ አለ ። በተለይ በአሜሪካና በአውሮፓ የአገሪቱ ሉአላዊነት መገለጫ የሆኑ ኤምባሲዎችን የሚወሩ ክቡር የሆነውን ሰንደቅ አላማ የሚያቃጥሉና የሚረግጡ በየጐዳናው ነበሩ ። በአስተናጋጁ አገር እስኪቸገር ድረስ ነጋ ጠባ የተቃውሞ ሰልፍ የሚያደርጉ ቁጥራቸው ትንሽ አይደለም ።
በእርግጥ ለዚህ ችግር አንዱ መንስኤ ያለፈው ታሪካችን የፈጠረው የፖለቲካ መበላሸት ነው ። ከዚያም ወዲህ ከመቀራረብ ይልቅ የጥላቻ ፖለቲካን ማሳደድ ከላያችን ባለመውለቁ እንዲህ ሆነን ቀርተናል ። የዳያስፖራ ፖለቲካውን የሚያሾሩ አንዳንድ ግለሰቦች ከፖለቲካ ፍላጐትም በላይ የገቢ ማግኛ ዘዴ ስለሆናቸው ለችግሩ መባባስ ተጠቃሽ ምክንያት ነው ።
ከዚህ ሁሉ በላይ ደግሞ አሁን ባለችው አለምም ሆነ በአገሪቱ ተጨባጭ ሁኔታ የትጥቅ ትግል ህዝባዊ ማእበልና ነውጥ እንዲቀሰቀስ እንቅልፍ አጥተው የሚያድሩ የውጭ ጠላቶች አሉ ። እነዚህ አገሮችም ጽንፈኛ ፖለቲካ እየተጠናከረ እንዲሄድ ከማድረግ ባሻገር አገሪቱ የለየለት ቀውስ ውስጥ እንድትገባ አስፈላጊውን ድጋፍ ያደርጋሉ ።
እንግዲህ በዚህ ማእበል የሚነዳው በውጭ የሚኖሩ መገኛችን ትንሿን ነገር ትልቅ አድርጐ ማየቱ የሚጠበቅ ነው ። ከብርሃን ይልቅ ጨለማን መሬት ላይ ካለው እውነት የበለጠ ሀሰተኛውን ውዥንብር ሲቀበል ኖሯል ። በአብዛኛው በጥላቻና በዘር ፍረጃ አረንቋ ውስጥ ሰጥሟል ። ባለፉት ወራት በግልጽ እንደታየውም በአንድ በኩል ስርአቱንና ደጋፊዎቹን በማባረር ከምህዳሩ የማስወገድ ጉም የጨበጡ ወገኖች ነበሩ ። በነገራችን ላይ ኢህአዴግም ጽንፈኛ ዳያስፖራው ሊያጠፋህ ነው ሲል አባሉን ቀስቅሶበታል ። በሌላ በኩል እኔ ለአገሬ ምን ሰራሁ ? ከሚልም ባይሆን በተራዬ የስልጣኑ ኮርቻ ይድረሰኝ የሚል ስሜት ያለው አገራችን ልንገባ ነው ተዘምሯል ። እነዚህ ሁሉ የነገር ፍላጻዎች ግን ለአገሪቱም ሆነ ለህዝቡ የሚፈይዱት ነገር አልነበረም የለምም ።
ያልተሻገርናቸው ሰርጦችን በምን እንለፋቸው ?
ለዘመናት ከገባንበት ድህነትና ኋላቀርነት ቀና እያልን ነው ። ለዚህ የኢህአዴግ ፖሊሲና ጥረት ብቻ ሳይሆን የአለም ተጨባጭ ሁኔታና የህዝቡም ጥረት ረድተውናል ። አለፍ ብለን በልበ ብርሃንነት ፈጣሪም እንደረዳን አስበን ብናመሰግን ክፋት የለውም ።
የፖለቲካ ዳገቱንና ሰርጡን ለመሻገር ግን አሁን መነሳት እንዳለብን ጥርጥር የለውም ። በተለይ ባለፈው አንድ አመት በአገሪቱም ሆነ በውጭ በሚኖረው ኢትዮጵያዊ ስሜት ውስጥ እንደታየው መቀራረብና መደማመጥ ግድ ይለናል ። ለዚህም በቀዳሚነት ጥላቻና ቁርሾን ትተን በብሄራዊ መግባባት መንፈስ መሳሳብ ያስፈልጋል ። ይሄንን ለማድረግ ደግሞ መንግስትና ጽንፈኛ ፖለቲከኞች ሊቀራረቡ ግድ ነው ።
በመሰረቱ መንግስት ያለበት ሃላፊነት ከፖለቲከኞች ጋር በመቀራረብ ብቻ አይደለም ። ከህዝቡም ጋር ቢሆን ከአሸናፊነት ስሜት ወጥቶ የመሪነትና የአባትነት ሚና መጫወት ይጠበቅበታል ። ግንቦት 20 የብሄራዊ ድርጅቶች በአላት የሰንደቅ አላማ ቀን የብሄር ብሄረሰብ ቀን ሲከበር የቀድሞ ስርአት አሸንፈን የሚል ፕሮፓጋንዳ ከአሸናፊና ከተሸናፊ ፖለቲካ የተላቀቀ አይደለም ። የአዲሲቷ ኢትዮጵያ ግንባታ አስተሳሰብም የቀድሞውን ሙሉ በሙሉ እያፈረሰ ድንገት የተፈጠረ ታሪክ የሚቀርጽ የሚያስመስል የጠባብ አተያይ ውጤት ነው ። በመሆኑም የሁሉንም አስተሳሰብ አቅፎ በአዲስ የለውጥ ማእቀፍ ለመምራት አያስችልም ።
ከዚህ አንጻር ያልተሻገርናቸው አስቸጋሪ የፖለቲካ ሰርጦች በማለት መውሰድ ያለብን የኢትዮጵያ ብሄርተኛነትን መንከባከብና አገራዊ ስሜትን ማጠናከር ያስፈልጋል የሚለው ቀዳሚ ነው ። የብሄር ብሄረሰብ መብቶችም ይሁን የግለሰብ መብቶች እኩል እንዲከበሩ መስራት ያስፈልጋል ። የክልሎች ሰንደቅ አላማ ከፌዴራሉ በላይ መሆን እንደሌለበት ማሰብ ተገቢ ነው ። ኢህአዴግና መንግስቱ ይሄንን ልክፍት መሻገር ካልቻሉ ከውድቀት አይድኑም ። አንተ ከመንደሬ ውጣ ! ከ25 አመታቱ ፌዴራሊዝም ወዲህ የተቀነቀነ በሽታ ስለሆነ እርምት ያስፈልጋል ።
በሌላ በኩል ተሃድሶ ወይም ህዳሴ ይባል ስር ነቀል ለውጥ ኢህአዴግ ዴሞክራሲያዊ ባህልን እየገነባ በግልጽነትና በተጠያቂነት መርህ አገር ካልመራ ህዝብን ማርካት አይችልም ። ገና ምርጫ በመጣ ቁጥር እንደ ዛር ዶሮ ተንደፋድፈው ጸጥ የሚሉ የፖለቲካ ፓርቲዎችን ለማሟሟቂያ ይዞ ህግን መተግባር የሚቻለው አይሆንም ። ስለዚህ የመደራጀትና ሀሳብን በነጻነት የመግለጽ መብትን በተግባር አረጋግጦ የዜጐችን መደራጀት ሊያከብርና ጥበቃ ሊያደርግም ይገባዋል ። ካለ ዴሞክራሲ ዳቦ እንካችሁ ከሚለው የቻይና ልክፍት መውጣት አለበት ።
በፖለቲካ ሃይሎች ደረጃም ከጽንፈኛና ከጥላቻ መንገድ መውጣት ህዝቡን በህጋዊና በሰላማዊ መንገድ ማንቀሳቀስ ያስፈልጋል ። ለዚህ ዴሞክራሲያዊ ተልእኮ የሚከፍለውን መስዋእትነት ሁሉ መክፈል ደግሞ የትውልዱ ሃላፊነት መሆን አለበት ። በጥቅሉ እንደ አገር ያልተሻገርናቸው አስቸጋሪ የፖለቲካ ሰርጦች ለይተን ገደልም ሳንገባ ባለንበትም ቁጭ ብለን ሳንቀር በብልጠት ለመሻገር እንትጋ ለማለት እወዳለሁ ።
ከአዘጋጁ ጽሁፉ የጸሀፊውን አመለካከት ብቻ የሚያንጸባርቅ መሆኑን እንገልጻለን ።
