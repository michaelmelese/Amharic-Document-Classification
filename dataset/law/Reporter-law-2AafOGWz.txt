ብሄራዊ ባንክን ለውጡ እንዴት እያደረገው ነው ?
በገነት አለሙ ።
በጠቅላይ ሚኒስትር አብይ አህመድ የሚመራው ለውጥ ስራዬ ብቻ ሳይሆን ተልእኮዬና አላማዬ ብሎ ከተነሳባቸው ጉዳዮች መካከል አንዱ ዴሞክራሲያዊ ሁኔታዎችንና አሳታፊነትን በማጐልበት ጐዳና የአገሪቱን የስልጣን መንበርና ተቋማትን ጭምር ቋሚና ገለልተኛ ከየትኛውም ፖለቲካዊ ቡድን ወይም ማናቸውም ወገን ታማኝነት ተጽእኖና ጣልቃ ገብነት የማጽዳት የመከለልና የመከላከል ስራ ውስጥ መግባት ነው ። በዚህ ረገድ አላማው ተልእኮው ታውጇል ። የታወጀው አላማም በጠቅላይ ሚኒስትሩ አፍና ንግግር ይፋ ከመደረጉም በተጨማሪ የብዙዎች መፈክር ሆኗል ። በማይታመንና በማይደፈር ሁኔታ የተቋም ሃላፊዎች ከፓርቲ ፖለቲካ ነጻ የመሆንን የተቋምንና የሰራተኞችን ግዴታ ሲናገሩ ሰምተናል ። በህዝብ የተለመደ የባህልና የወግ ቋንቋ ገና ለሀሜትም ለምስጋናም አልደረሰም የሚባል ጐዳና ላይ ቢገኝም በእኔ እምነት አሁንም አያያዙን እያዩ በደረሰበት ደረጃ እግር በእግር እየተከታተሉ መወራት መነገርና መገምገም ያለባቸው የህግ ማሻሻያ እየተደረገባቸው ያሉ ዘርፎችም አሉ ።
ከሚያከናውኑት አገራዊና ብሄራዊ ተልእኮ አንጻር ስር ነቀል ማሻሻያ ሊደረግላቸው ከሚገባ ተቋማት መካከል የብሄራዊ ባንክ ነገርና ጉዳይ ብዙና የሚገባውን ያህል ሲነሳ አልሰማም ። እኔ ስላልሰማሁ ይሁን ወይም የተናገሩ ካሉ እነሱ ስለማይሰሙ ወይም የተናገረ ስለሌለ አላውቅም ። በቅርቡ ግን በታህሳስ 10 እና በታህሳስ 21 ቀን 2011 አ.ም የሪፖርተር እትሞች ብሄራዊ ባንክ ገለልተኛ ሆኖ እንዲዋቀር ጥሪ ቀረበ ብሄራዊ ባንክ መቼ እንደሚመለስ የማይታወቅ ገንዘብ ነው ለመንግስት የሚያበድረው ወዘተ በሚል ርእሰ ጉዳይ ስር የዚህ ተቋም ጉዳይ በጋዜጣው ብቻ ሳይሆን በስብሰባም አጀንዳ ሲሆን ሰምቻለሁ ። እኔ የሚገባኝን ያህል ጥሩ ጅምርና ተገቢ ጩኸት ነው ። ለዘመናት በተለይም ባለፉት 27 አመታት የፓርቲ ፖለቲካ መጫወቻና መሳሪያ ሆኖ የቆየ ቶሎ መሻሻል ያለበትና በፍጥነት መለወጥ የሚገባው ተቋም ነው ።
ባንኩ ራሱን ለማሻሻልና ለመለወጥ የብሄራዊ ባንክ ስራዎች የሚካሄዱባቸው የህግ ማእቀፎችን ከማሻሻል መጀመር ያለበት ይመስለኛል ። በዚህ ስራ ውስጥ የባንኩን ዋነኛና ዋና ዋና አላማና ግቦች ተግባርና ስልጣን በተለይም ነጻነት የባንኩን ተቋማዊ ቅንብሮችና አስተናነጾች ባንኩ ከመንግስት ጋር ያለውን ግንኙነት የሚገዙ የህግ ማእቀፍ ክፍሎች በአዲስና በገለልተኛ ባለሙያ አይን መፈተሽና እንደገና መቀረጽ ያለባቸው ይመስለኛል ። ባንኩ እንደገና መቋቋም አለበት ሲባል ከማንኛውም ፖለቲካዊ ተቋም እንዲሁም ከራሱ ከአስፈጻሚ አካል ነጻና በራሱ የሚያዝ ሆኖ በሚሰራበት አሃን መቋቋም አለበት ማለት ነው ። ልክ የመንግስት ሚዲያ የገዥው ፓርቲ መፈንጫ አይደለም እንደሚባለው ወይም ማለት እንደሚቻለው ሁሉ የአገር ብሄራዊ ባንክን ከገዥው ፓርቲ መፈንጫነት የሚመክት ገዥውን ፓርቲም ሆነ ማንንም ከእንዲህ ያለ አሰራር ብቻ ሳይሆን ምኞት የሚያግድ ተቋማዊና ህጋዊ መከላከያ መኖር አለበት ።
ብሄራዊ ባንክ ነጻና በራሱ የሚያዝ መሆን አለበት ማለት የመጣው የአገር የገንዘብ አገሮች የደረሱበት የእድገት ደረጃ ለእኛ ትልቅ ትምህርት ይመስለኛል ።
ብሄራዊ ባንክ በአገር የመንግስት ግምጃ ቤት የሚመራ ተቋም አይደለም ። እንዲያም ሆኖ ግን የኢትዮጵያ ህገ መንግስት ብሄራዊ ባንክን አንድ ሶስት ቦታ ስሙን የሚጠራውና የሚያነሳው ከያዝነው የነጻነትና የገለልተኛነት ጉዳይ ይልቅ ለሌላ አላማ ነው ። የፌዴራል መንግስቱን ስልጣንና ተግባር የሚወስነው አንቀጽ 51 ህገ መንግስታዊ ዋስትናና ጥበቃስ ምን ፈየደ ? የትስ አደረሰ ? የሚሉ ካሉ በህገ መንግስት ደንግጐ ከህግ በላይ መሆንና በህግ ዝም ብሎ ህግን የቢሻኝ ውሳኔ መሳሪያ ማድረግ ልዩነት አላቸው ።
በህገ መንግስቱ ውስጥ መንግስትን ተከልከል የሚል ድንጋጌ ባይኖርም በተጠቀሰው የአፍሪካ አህጉር ውስጥ እንዲህ ያለ ልጓም የሚያበጅ ህገ መንግስታዊ ድንጋጌዎች ያሏቸው ማላዊ ናሚቢያና ደቡብ አፍሪካ ብቻ ቢሆኑም እንዲህ ያለ ዝም ያለ ህገ መንግስት ማለት መንግስት በብሄራዊ ባንክ ላይ ይፈነጭ ዘንድ መፈንጨት የሚያስችለው ህግ ያወጣ ዘንድ ፈቃድ አለው ማለት አይደለም ። ለውጡና ለውጡ ያመጣውን ዴሞክራሲያዊ ሁኔታ ተጠቅሞ የባንኩን አቋምና የህግ ማእቀፍ ማሻሻል የሚያስፈልገውም በዚህ ምክንያት ነው ።
ባንኩ እንደገና ሊታነጽ ይገባዋል ማለትን ካመጡት ጉዳዮች መካከል አንዳንዶቹ ቀደም ሲል የጠቀስቸው ናቸው ። እነሱ ብቻ ግን አይደሉም ። የባንኩን ፍጥርጥርና የስራ አካላት የሚወስኑት ህጐች ሁሉ እንደገና መታየት አለባቸው ። ከእነዚህ ጉዳዮች መካከል በዚህ ጽሁፍ በተለይ የማተኩረው የባንኩንና የመንግስትን ግንኙነት የሚገዛውን ነው ። ባንኩና መንግስት ምንና ምን ናቸው ? ሲባል ብዙ ዝርዝር ርእሶች ስላሉት ከሁሉም በላይ እኔ የማተኩረው ባንኩ ለመንግስት ስለሚሰጠው የብድር አገልግሎት ነው ።
በአንድ ብሄራዊ ባንክና በመንግስት መካከል ያለው ግንኙነት ሁልጊዜም አወዛጋቢ መሆኑ ሲበዛ የታወቀ ነው ። ይህ ግን እኛ አገር በጭራሽ አይደለም ። ሆኖም አያውቅም ይመስለኛል ። የዚህ ምክንያት በባንኩና በመንግስት መካከል ምንም ነገር ስለሌለ ሳይሆን ባንኩ ማለት መንግስት መንግስት ማለት ባንኩ ስለሆነ ብቻ ነው ። ችግሩ በባንኩና በመንግስት መካከል ያለውና መኖር ያለበት ግንኙነት ለውዝግብ የተጋለጠ መሆኑ አይደለም ። ይህን ክርክር በነጻነት የሚፈታ አሰራርና ገለልተኛ ሸምጋይ ወይም ዳኛ አለመኖሩ የመኖሩ አስፈላጊነት መደፍጠጡና መንግስት እንዲህ ያለ ቀልድ አላውቅም ማለቱ ነው ።
በባንኩና በመንግስት መካከል ባለው ግንኙነት ውስጥ የአንዳቸውም ድምጽ ተሰምቶ የማያውቀው የሰመረና በህግ የሚገዛ ስምምነት ስላላቸው አይደለም ። ባንኩ ከመንግስት ፈቃድና ፍላጐት ማለት ድረስ መውቀስና መከሰስ የመጣው ።
ከፍ ሲል የጠቀስቸው የህገ መንግስቱ ድንጋጌዎች የፌዴራል መንግስቱን ስልጣን ሲደነግጉ ወይም በትክክለኛው አባባል የብሄራዊ ባንክ ጉዳይ የፌዴራሉ መንግስት ስልጣን መሆኑን በጅምላ ሲነሱ የመንግስት የአገር ውስጥ ብድር ህግ የማይገዛው ብቻ ሳይሆን ጥብቅ የአገር ሚስጥር ሆነ ።
ይህንን በአጭሩ ለማስረዳት ልሞከር ። በንጉሰ ነገስቱ ዘመን ስራ ላይ በነበረው ህግ ያላነሰ ሆኖ ባንኩና የገንዘብ ሚኒስቴር እየተስማሙ ይወሰናል ይላል ።
ከታህሳስ 21 ቀን 1956 አ.ም ጀምሮ ጸንቶ እስከ ደርግ ዘመን ድረስ ስራ ላይ የዋለው ህግ ከመስከረም 11 ቀን 1969 አ.ም ጀምሮ በጸና የጊዜያዊ ወታደራዊ አስተዳደር ደርግ ህግ ተሻረ ። አዲሱ ህግ ባንኩ ከመንግስት ጋር ስላለው ግንኙነት በተለይም በቀጥታ የሚሰጥ ብድርን በሚመለከት ይህንን ደነገገ ። የመንግስት ገንዘብ በመዋለሉ ምክንያት የሚደርሰውን ችግር ለመቋቋም እንዲቻል ባንኩ ለመንግስት ብድር ሊሰጥ ይችላል ። ይሁን እንጂ ለመንግስት በቀጥታ የሚሰጠው ብድር ድምር በማናቸውም ጊዜ ቢሆን ቀደም ብሎ በነበረው የመንግስት የበጀት አመት መሰብሰቡ ከታወቀው መደበኛ ገቢ ከሃያ አምስት በመቶ መብለጥ የለበትም ። በተጨማሪም ይህ አይነቱ ብድር ከተሰጠበት ከመንግስቱ የበጀት አመት ፍጻሜ በኋላ ከስድስት ወራት በላይ ሳይዘገይ መከፈል ይኖርበታል ። በዚህ አኋን በቀጥታ የሚሰጠው ብድር ገንዘብ ሚኒስቴርና ባንኩ የሚስማሙበት በአመት ከሶስት በመቶ የማይበልጥ ወለድ ይከፈልበታል አለ ።
ከመስረም 11 ቀን 1969 አ.ም ጸንቶ የቆየው ይሄው ህግ በ1986 አ.ም የገንዘብና የባንክ አዋጅ ቁጥር 83/86 ተተካ ። ባንኩ ከመንግስት ጋር ስላለው በተለይም የአበዳሪ ግንኙነት የሚደነግገው አንቀጹ አግባብ ባላቸው ድንጋጌዎች መሰረት ባንኩ ለመንግስት ብድር ለመስጠት ይችላል ሲል ደነገገ ። በእያንዳንዱ የበጀት አመት ባንኩ በመንግስት የሚሰጠው ብድር መጠን የሚወሰነው ከባንኩ ጋር በሚደረግ ምክክርና ከአገሪቱ የተረጋጋ የገንዘብ ሁኔታና የክፍያ ሚዛን ጋር የማይጻረር መሆኑን በማረጋገጥ ነው ይልና መንግስት ከባንኩ በሚወስደው የቀጥታ ብድር ላይ የሚከተለውን ገደብ ጣለ ። የመንግስት መደበኛ ገቢና ወጪ ባለመመጣጠኑ ምክንያት የሚደርሰውን የበጀት ዴፊሲት መብለጥ የለበትም ። ባለፈው አመት ውስጥ የተሰጡ ብድሮች በሙሉ በሚቀጥለው አንድ አመት ውስጥ ካልተከፈሉ በሚቀጥለው የበጀት አመት ምንም አይነት ብድር ሊሰጥ አይችልም ። በዚህ አኋን በቀጥታ በሚሰጥ ብድር ላይ የሚታሰበው የወለድ መጠን በባንኩ የሚወሰን ከገበያ የተዛመደ መጠን ይሆናል ይላል ።
እነዚህ የንጉሰ ነገስቱ በተለያየ ቋንቋ ይወስናሉ ።
ህጉን ማክበር ህጉን ማጠናከርና በአሰራርና በአፈጻጸምም ህጉን እያነጠሩ በህጉ ላይ ነፍስ እየዘሩ መምጣትና መረማመድ ሌላ ነገር ሆኖ በዚህ አይነት የቀጠልነው ግን በሽግግር መንግስት ዘመን የታወጀው አዋጅ ቁጥር እስከጸናበት ጊዜ ድረስ ነው ። አዋጅ ቁጥር 591/2000 ተፈጻሚ መሆን ከጀመረበት ከ2000 አ.ም መጨረሻ አንስቶ ህጉ ተለወጠ ። ህጉ አሰራሩን ተከተለ ። ከህግ ይልቅ የቢሻኝ ውሳኔ ይሻለኛል ተባለ ። በእያንዳንዱ የበጀት አመት ብሄራዊ ባንክ ለመንግስት የሚሰጠው የብድር መጠን ከባንኩ ጋር በሚደረግ ምክክር የሚወሰን ሆኖ የዋጋና ውጭ ምንዛሪ ምጣኔ መረጋጋትን ከማስፈን አላማ ጋር የተጣጣመ መሆን አለበት ተባለ ። እንዲህ ያለ ህግ ማውጣት ድረስ ሽፍንፍንና ድፍንፍን አሰራርን እያጸደቅንና እየመረቅን መጣን ።
መንግስት መጀመርያ መበደር አለበት ወይ ? መንግስት ሲበደርስ እንዴት ነው ? እያሉ እየተሻሻሉ እያደጉ መምጣት ቀርቶ ከእነ ጭራሹም መንግስት በሚበደረው መጠንና የተበደረውን ገንዘብ በሚከፍልበት የጊዜ ልክ የተጣለውን ገደብ እንን በህግ ሻርን ። በምትኩም ባንኩና መንግስት እየተመካከሩ የሚያደርጉት ነገር እንዲሆን በህግ ፈቀድን ። የባንኩን ነጻነት በገዛ ራሱ የማዘዝ ወዘተ አቅም እየሸረሸርንና እያዳከምን በመምጣታችን ምክንያት ደግሞ በመንግስትና በባንኩ መካከል የሚደረገውን ምክክር መንግስት ከመንግስት ጋር የሚያደርገው ምክክር አደረግነው ። ባንኩን የሚመሩት ሹማምንት አመራረጥ ለወግና ለስም ጌጥ ያህል እንን ከአስፈጻሚ ዘርፍ ውጪ የሌላውን የመንግስት ዘርፍ ፈቃድና ይሁንታ ስለማይሹ በአበዳሪና በተበዳሪ መካከል ያለው ልዩነት ጠፋ ። አንበሳ ምን ይበላ ? ምን ሊከፍል ? ማን ተናግሮ ! የመንግስትና የባንኩ ግንኙነት ከዚህ የከፋ ከዚህ የባሰ ነው ።
አገራችን ውስጥ ምን አይነት ህግ ማውጣት እንደሚቻል መንግስት በብልጭታ በድንገተኛና በፈላ ስሜት ተነስቶ ያሰበውን ሁሉ የህግ ሀሳብ አድርጐ ቢያቀርብ ከልካይ እንደሌለው ከሚያሳዩት ህጐች መካከል አንዱ ይሄው መንግስት ከብሄራዊ ባንክ የሚበደረውን የገንዘብ ልክና ጊዜ የሚገድበውን ህግ የሻረው አዋጅ ቁጥር 591/2000 ነው ።
የተለያዩ ዘመናትን የብሄራዊ ባንክንና የመንግስትን ግንኙነት የሚወስኑትን ህጐች እየጠቀስኩ ያሳየሁት የመንግስትን የቀጥታ ብድር ብቻ የሚመለከተውን ነው ። የግምጃ ቤት ሰነድ መሸጥም ብድር ነው ። ዋናው ኦዲተር በመደበኛ ሪፖርቱ መንግስት በ1998 የበጀት አመት መበደር ከሚፈቀድለትና ከሚችለው በላይ ወስዷል ብሎ የከሰሰውና ያሳጣው በቀጥታ ብድር ብቻ ሳይሆን በግምጃ ቤት ሰነድ ሽያጭ ጭምር ነው ። ህግና ዋና ኦዲተሩ የተቀየሩት እንዲህ ያለ ሪፖርት በመቅረቡ ነው ።
ይሄ ሁሉ እንደገና መታየት አለበት ። በፈላ ስሜት ታውሮ በብልጭታና በድንገተኛ ስሜት አስቦ ፓርላማውን አካልቦ የወጣ የመንግስትንና የባንኩን ግንኙነት የሚገዛ አዋጅ በስሙ መጠራት አለበት ። አሳፋሪ መባል አለበት ። መሻርና በቀድሞ አሰራር መተካት አለበት ። የብሄራዊ ባንካችን ህግ መሻርና መሻሻል ያለበት በዚህ ምክንያት ብቻ ግን አይደለም ። ብሄራዊ ባንክ መቼምና ምን ጊዜም የገዥው ፓርቲ መጫወቻና መፈንጫ መሆን ስለሌለበት ጭምር ነው ። ማጅራቱ እየተያዘ ለዘፈቀደ የጉልበት ስራ እንዲንበረከክ እየተደረገና ከህግ ውጪ እየታዘዘ የሚሰራ ተቋም ብሄራዊ ባንክ ወይም ማእከላዊ ባንክ ተብሎ በስሙ የሚጠራ አካል የተሰጠውን አላማና ግብ በጭራሽ ማሳካት አይችልም ። ባንኩ ገለልተኛ ሆኖ መታነጽ ይችል ዘንድ እኔ በዚህ ጽሁፍ ካቀረብኩት በጣም የተወሰነ ጉዳይና ሌጣ ምልከታ በላይ የጠለቀ ጥናትና ዝርዝር ፍተሻ ጭምር ይጠይቃል ። ባለሙያዎች የዚህ ፍተሻና መፍትሄ ምንጭና ባለ እጅም ናቸው ብዬ እምናለሁ ። ለውጡ ዴሞክራሲያችንና ኢኮኖሚያዊ ልማታችን ነጻነቱ በህግ የተጠበቀ ብሄራዊ ባንክም ይጠይቃልና ።
ከአዘጋጁ ጽሁፉ የጸሀፊዋን አመለካከት ብቻ የሚያንጸባርቅ መሆኑን እንገልጻለን ።
