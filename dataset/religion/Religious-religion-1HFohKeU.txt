እግዚአብሄርም ሙሴን እንዲህ ብሎ ተናገረው ።
መብራቶቹን ስትለኩስ ሰባቱ መብራቶች በመቅረዙ ፊት ያበራሉ ብለህ ለአሮን ንገረው ።
አሮንም እንዲሁ አደረገ እግዚአብሄር ሙሴን እንዳዘዘ በመቅረዙ ፊት መብራቶቹን ለኬሰ ።
መቅረዙም እንዲህ ሆኖ ተሰርቶ ነበር ከተቀጠቀጠ ወርቅ ተሰራ እስከ አገዳውና እስከ አበቦቹ ድረስ ከተቀጠቀጠ ስራ ነበረ እግዚአብሄር ሙሴን እንዳሳየው ምሳሌ መቅረዙን እንዲሁ አደረገ ።
እግዚአብሄርም ሙሴን እንዲህ ብሎ ተናገረው ።
ከእስራኤል ልጆች መካከል ሌዋውያንን ወስደህ አንጻቸው ።
ታነጻቸው ዘንድ እንዲህ ታደርግላቸዋለህ ሃጢአትን የሚያነጻውን ውሃ እርጫቸው በገላቸውም ሁሉ ምላጭ ያሳልፉ ልብሳቸውንም ይጠቡ ይታጠቡም ።
ወይፈንን ለእህሉም ቁርባን በዘይት የተለወሰ መልካም ዱቄትን ይውሰዱ ሌላውንም ወይፈን ለሃጢአት መስዋእት ውሰድ ።
ሌዋውያንንም በመገናኛው ድንን ፊት አቅርብ የእስራኤልንም ልጆች ማህበር ሁሉ ሰብስብ ።
ሌዋውያንንም በእግዚአብሄር ፊት አቅርባቸው የእስራኤልም ልጆች በሌዋውያን ላይ እጃቸውን ይጫኑባቸው ።
አሮንም ሌዋውያን እግዚአብሄርን ያገለግሉ ዘንድ ከእስራኤል ልጆች መካከል ስጦታ አድርጐ ሌዋውያንን በእግዚአብሄር ፊት ያቅርብ ።
ሌዋውያኑም በወይፈኖቹ ራሶች ላይ እጆቻቸውን ይጫኑ ለሌዋውያንም ስለ ማስተስረያ አንዱን ለሃጢአት መስዋእት ሁለተኛውንም ለሚቃጠል መስዋእት ለእግዚአብሄር አቅርብ ።
ሌዋውያንንም በአሮንና በልጆቹ ፊት አቁማቸው በእግዚአብሄርም ፊት ስጦታ አድርገህ አቅርባቸው ።
እንዲሁ ሌዋውያንን ከእስራኤል ልጆች መካከል ለይ ሌዋውያንም ለእኔ ይሁኑ ።
ከዚያም በኋላ ሌዋውያን የመገናኛውን ድንን አገልግሎት ያገለግሉ ዘንድ ይገባሉ ታነጻቸውማለህ ስጦታም አድርገህ ታቀርባቸዋለህ ።
እነርሱም ከእስራኤል ልጆች መካከል ፈጽሞ ለእኔ ተሰጥተዋልና በእስራኤል ልጆች በኩራት ሁሉ ማህጸን በሚከፍት ሁሉ ፋንታ ለእኔ ወስጄአቸዋለሁ ።
በግብጽ ምድር ያለውን በኩር ሁሉ በገደልሁበት ቀን የእስራኤልን ልጆች በኩራት ሁሉ ሰው ወይም እንስሳ ለእኔ ቀድሼአቸዋለሁና የእኔ ናቸው ።
በእስራኤልም ልጆች በኩራት ሁሉ ፋንታ ሌዋውያንን ወስጄአለሁ ።
የእስራኤልም ልጆች ወደ መቅደሱ በቀረቡ ጊዜ መቅሰፍት እንዳያገኛቸው ለእስራኤል ልጆች ያስተሰርዩላቸው ዘንድ የእስራኤልንም ልጆች አገልግሎት በመገናኛው ድንን ውስጥ ይሰሩ ዘንድ ሌዋውያንን ከእስራኤል ልጆች መካከል ለአሮንና ለልጆቹ ስጦታ አድርጌ ሰጥቼአቸዋለሁ ።
ሙሴና አሮን የእስራኤልም ልጆች ማህበር ሁሉ እንዲሁ በሌዋውያን ላይ አደረጉ እግዚአብሄር ሙሴን ስለ ሌዋውያን እንዳዘዘው እንዲሁ የእስራኤል ልጆች አደረጉላቸው ።
ሌዋውያንም ከሃጢአት ተጣጠቡ ልብሳቸውንም አጠቡ አሮንም ስጦታ አድርጐ በእግዚአብሄር ፊት አቀረባቸው አሮንም ያነጻቸው ዘንድ አስተሰረየላቸው ።
ከዚያም በኋላ ሌዋውያን በመገናኛው ድንን ውስጥ በአሮንና በልጆቹ ፊት አገልግሎታቸውን ይሰሩ ዘንድ ገቡ እግዚአብሄር ሙሴን ስለ ሌዋውያን እንዳዘዘው እንዲሁ አደረጉላቸው ።
እግዚአብሄርም ሙሴን እንዲህ ብሎ ተናገረው ።
የሌዋውያን ህግ ይህ ነው ከሀያ አምስት አመት ጀምሮ ከዚያም በላይ ያሉት በመገናኛው ድንን ስራ ያገለግሉ ዘንድ ይገባሉ ።
እድሜአቸውም አምሳ አመት ሲሞላ የአገልግሎታቸውን ስራ ይተዋሉ ከዚያም በኋላ አይሰሩም ።
የተሰጣቸውን ይጠብቁ ዘንድ ወንድሞቻቸውን በመገናኛው ድንን ውስጥ ያገለግላሉ የድንኑን አገልግሎት አይሰሩም ። እንዲሁ ስለ ስራቸው በሌዋውያን ላይ ታደርጋለህ ።
