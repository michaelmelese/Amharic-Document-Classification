በዲያቆን አለልኝ ጥሩዬ ።
ታህሳስ ፳፰ ቀን ፳፻፲ አ.ም ።
ለአምስት ሺህ አምስት መቶ ዘመን በአለም ላይ ሰልጥኖ የነበረውን ጨለማ ያስወግድ ዘንድ እግዚአብሄር አምላክ ሰው ሆነ ። ከቅድስት ድንግል ማርያም የተወለደው አማናዊው ብርሃን ጸሀየ ጽድቅ ክርስቶስ በስጋ ተገለጠ ። ብርሃን ዘበአማን ዘያበርህ ለኩሉ ሰብእ ለእለ ይነብሩ ውስተ አለም በጨለማ ውስጥ ለሚኖር ህዝብ ታላቅ ብርሃን ወጣላቸው እንዳለ ቅዱስ ኤፍሬም በውዳሴው ። በድንገት መባሉም አመጣጣቸው ግሩም በመሆኑ ነው ። ቅዱሳን መላእክት ቀድሞ አመጣጣቸው ጻድቃንን ለመርዳት ሰማእታትን ከስለት ለመታደግ የተቸገረውን ለማጽናት ነበር ።
ዛሬ ግን ስለ ሰው ፍቅር ከሰማይ የወረደውን በጐል ።
አንድነታችን እንደማያቋርጥና በሰማይም እንደሚቀጥል አረጋዊ መንፈሳዊ ሲገልጥም እሉሂ ወእልክቱሂ በአሀዱ ሁባሬ አልቦ ማእከሌነ ወማእከሌሆሙ በእኛ በደቂቀ አዳም እና በቅዱሳን መላእክት መካከል ልዩነት የለም ይላል ። ይህም የሆነው በጌታችን መወለድ ምክንያት ነው ። በጌታችን ልደት ምክንያት እኛም ዳግመኛ ተወለድን ። የጌታችን ልደት የእኛም የክርስቲያኖች ሉ ልደት ነው ። ከሶስቱ የቀጰዶቅያ አባቶች ።
ሊቃውንት እንዳስተማሩን እግዚአብሄር አምላክ አለምን ከፈጠረበት ጥበቡ ይልቅ አለምን ያዳነበት ጥበቡ ይበልጣል ። ጌታችን መድሀኒታችን ኢየሱስ ክርስቶስ የተወለደበት እና አለምን ያዳነበት ምስጢር ከምስጢራት ሉ በላይ ነው ። ይህን ምስጢር ከማድነቅ ሌላ ሊናገሩት አይቻልም ። ሊቁ ቅዱስ ዮሀንስ አፈወርቅም በመገረም ይህን ጥበብ እንዲህ ሲል ይገልጸዋል ምን እላለሁ ? ምንስ እናገራለሁ ? ከዘመን አስቀድሞ የነበረው እርሱ ህጻን ሆኗልና ። እኔ ፈጽሜ አደንቃለሁ ። ከሰማየ ሰማያት በላይ የሚሆን በዘለአለማዊ ዙፋን የሚኖር እርሱ በበረት ተጣለ ። ከስጋዌ አስቀድሞ አይዳሰስ የነበረ አንዱ እርሱ በምድራውያን እጅ ተዳሰሰ ። ሀጢአትን የሚያስተሰርይ እርሱን በጨርቅ ጠቀለሉት ። ይህን ወዷልና ።
በዚህ ታላቅ በአላችን የምናደንቀው ሌላው ምስጢር እግዚአብሄር ወልድ በቅድስት ድንግል ማርያም ማህጸን በህቱም ድንግልና ተጸንሶ በህቱም ድንግልና የመወለዱ ረቂቅ ምስጢር ነው ። ሊቃውንተ ቤተ ክርስቲያን ይህን ድንቅ የስጋዌ ምስጢር ግሩም እጹብ እያሉ ያደንቁታል ። ሀዋርያውያን አበውን ተከትለው ከተነሱ የቤተ ክርስቲያን ጠባቆች መካከል አንዱ ቅዱስ ሄሬኔዎስም ፩ኛ የእመቤታችን ዘለአለማዊ ድንግልና ፪ኛ ድንግል ማርያም አማኑኤል ጌታን መውለዷ እና ፫ኛ የማይሞተው አምላክ መሞት በእግዚአብሄር የዝምታ ሸማ የተጠቀለሉ ሶስት ምስጢሮች መሆናቸውን ይናገራል ። ኢትዮጵያዊው ቄርሎስ የተባለው አባ ጊዮርጊስ ዘጋስጫም በመጸሀፈ አርጋኖን ድርሰቱ ይህን ድንቅ የተዋህዶ ምስጢር በሚከተለው መልኩ ይገልጠዋል ።
ሶስቱን ደጆች ያልከፈተ የአብን ልጅ ጥበብ አደንቃለሁ ያለ መለወጥ በህቱም ድንግልና በመወለዱ የመቃብሩን ደጅ ሳይከፍት በመነሳቱ ደቀ መዝሙርቱ ተሰብስበው ወዳሉበት ቤት በተዘጋ ቤት በመግባቱ እና በሩን ሳይከፍት በመውጣቱ ስለነዚህም ሶስት ደጆች ልቤ አደነቀች ። ከሁለቱ ይልቅ የመጀመሪያው እጅግ ያስደንቀኛል ። ምክንያቱም ሁለቱን ከዚህ በፊት በመጽሀፍ ቅዱስ አውቃቸዋለሁ ። የመቃብሩን ደጅ የሚመስለው ነገር አለ ።
በአጠቃላይ በአለ ልደት በሰውና በእግዚአብሄር መካከል እርቅ የተፈጸመበት በአላችን ነው ። ለሞት ከመገዛት የዳንበት ጨለማው ተወግዶልን የብርሃን ልጆች የሆንበት የእባብ ራስ የተቀጠቀጠበት ከምድር ወደ ሰማይ ያረግንበትና ከመላእክት ጋር ሆነን ለእግዚአብሄር ምስጋና ያቀረብንበት ከነቢያት ህብረት ጋር አንድ የሆንበት በአል ነው ። ድንቅ የተዋህዶ ምስጢር የተፈጸመበትን ይህን ልዩ በአል በመንፈሳዊ ስርአት ማክበር ይገባናል ።
ወስብሀት ለእግዚአብሄር ወለወላዲቱ ድንግል ወለመስቀሉ ክቡር ።
