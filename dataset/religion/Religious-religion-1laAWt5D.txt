የጢሮስም ንጉስ ኪራም ቤት ይሰሩለት ዘንድ መልእክተኞችን የዝግባ እንጨትንም ጠራቢዎችንም አናጢዎችንም ወደ ዳዊት ላከ ።
ስለ ህዝቡም ስለ እስራኤል መንግስቱ ከፍ ብሎአልና እግዚአብሄር በእስራኤል ላይ ንጉስ አድርጐ እንዳጸናው ዳዊት አወቀ ።
ዳዊትም በኢየሩሳሌም ሚስቶችን ጨምሮ ሌሎችን ወንዶችንና ሴቶችን ልጆች ወለደ ።
በኢየሩሳሌምም የወለዳቸው የልጆቹ ስም ይህ ነው ሳሙስ ።
ሶባብ ናታን ሰሎሞን ኢያቤሀር ኤሊሱኤ ።
ኤሊፋላት ኖጋ ናፌቅ ያፍያ ።
ኤሊሳማ ኤሊዳሄ ኤሊፋላት ።
ፍልስጥኤማውያንም ዳዊት በእስራኤል ሁሉ ላይ ንጉስ ሆኖ እንደተቀባ ሰሙ ፍልስጥኤማውያንም ሁሉ ዳዊትን ሊፈልጉ ወጡ ዳዊትም በሰማ ጊዜ ሊጋጠማቸው ወጣ ።
ፍልስጥኤማውያንም መጥተው በራፋይም ሸለቆ አደጋ ጣሉ ።
ወደ ፍልስጥኤማውያን ልውጣን ? በእጄስ አሳልፈህ ትሰጣቸዋለህን ? ብሎ እግዚአብሄርን ጠየቀ ። በእጅህ አሳልፌ እሰጣቸዋለሁና ውጣ አለው ።
ወደ በአልፐራሲም ወጡ በዚያም ዳዊት መታቸው ። ውሃ እንዲያፈርስ እግዚአብሄር ጠላቶቼን በእጄ አፈረሳቸው አለ ። ስለዚህም የዚያን ስፍራ ስም በአልፐራሲም ብለው ጠሩት ።
አማልክቶቻቸውንም በዚያ ተዉ ዳዊትም አዘዘ በእሳትም አቃጠሏቸው ።
ፍልስጥኤማውያንም ደግሞ በሸለቆው አደጋ ጣሉ ።
ዳዊትም እንደ ገና እግዚአብሄርን ጠየቀ እግዚአብሄርም ። ከእነርሱ ዞረህ በሾላው ዛፍ ፊት ለፊት ግጠማቸው እንጂ ወደ እነርሱ አትውጣ ።
በሾላውም ዛፍ እራስ ውስጥ የሽውሽውታ ድምጽ ስትሰማ የፍልስጥኤማውያንን ጭፍራ ሊመታ እግዚአብሄር በፊትህ ይወጣልና በዚያን ጊዜ ወደ ሰልፍ ውጣ አለው ።
ዳዊትም እግዚአብሄር እንዳዘዘው አደረገ ከገባኦንም ጀምሮ እስከ ጌዝር ድረስ የፍልስጥኤማውያንን ጭፍራ መቱት ።
የዳዊትም ዝና በየአገሩ ሁሉ ወጣ መፈራቱንም እግዚአብሄር በአህዛብ ሁሉ ዘንድ አደረገው ።
