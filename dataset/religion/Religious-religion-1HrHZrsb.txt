ነሀሴ ፳፱ ቀን ፳፻፰ አ.ም ።
በዲያቆን ኤፍሬም የኔሰው ።
በኢትዮጵያ ኦርቶዶክስ ተዋህዶ ቤተ ክርስቲያን ሰንበት ት/ቤቶች ማደራጃ መምሪያ የማህበረ ቅዱሳን ኛው ጠቅላላ ጉባኤ ከነሀሴ ፳፯ ቀን ፳፻፰ አ.ም ጀምሮ በጠቅላይ ቤተ ክህነት ስብከተ ወንጌል አዳራሽና በማህበሩ ህንጻ እየተካሄደ ነው ።
ብጹእ አቡነ ገብርኤል እና ብጹእ አቡነ እንጦንስ ።
በጠቅላላ ጉባኤው መክፈቻ እለት ነሀሴ ፳፰ ቀን ፳፻፰ አ.ም ብጹእ አቡነ ገብርኤል ብጹእ አቡነ እንጦንስ በጠቅላይ ቤተ ክህነት የየመምሪያ ሃላፊዎች ከአገር ውስጥና ከውጪ አገር ማእከላትና ወረዳ ማእከላት የመጡ የማህበረ ቅዱሳን አመራር አባላት የግቢ ጉባኤያት ተወካዮችና ተጋባዥ እንግዶች ተገኝተዋል ።
የጉባኤው ተሳታፊዎች በከፊል ።

ጠቅላላ ጉባኤው በብጹአን ሊቃነ ጳጳሳት ጸሎት ከተከፈተበት ጊዜ ጀምሮ በቀኑ መርሀ ግብር በጠቅላይ ቤተ ክህነት ማታ ደግሞ በማህበሩ ህንጻ በከፍተኛ ተሳትፎ በመከናወን ላይ የሚገኝ ሲሆን በጉባኤውም የማህበሩ የሁለት አመታት አጠቃላይ የአገልግሎት እቅድ አፈጻጸምና የኦዲትና ኢንስፔክሽን ሪፖርቶች ቀርበው ጉባኤው ተወያይቶባቸዋል ። እንደዚሁም ልዩ ልዩ ጥናታዊ ጽሁፎች በባለሙያዎች ቀርበዋል ።
የስራ አመራር አባላት እጣ በብጹእ አቡነ ሉቃስ ሲወጣ ።
በዛሬው እለትም የማህበሩ ቀጣይ ስልታዊ እቅድ በተሳታፊዎች የቡድን ውይይት ተደርጐበታል ። በመቀጠልም በሚቀጥሉት አራት አመታት ማህበሩን የሚመሩ የስራ አመራር አባላት በምልአተ ጉባኤው በተሰየመው አስመራጭ ኬሚቴ አቅራቢነት በብጹእ አቡነ ሉቃስ ቡራኬ በጸሎትና በእጣ ተመርጠዋል ።
የማህበረ ቅዱሳን ፲፪ኛው ጠቅላላ ጉባኤ ዛሬ ምሽት የሚጠናቀቅ ሲሆን ሙሉ ዘገባውንም በሌላ ዝግጅት ይዘን እንቀርባለን ።
