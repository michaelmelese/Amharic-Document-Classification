

ጥር 9/2006 አ.ም. ።

ብጹእ ወቅዱስ አቡነ ማትያስ ቀዳማዊ ፓትርያርክ ርእሰ ሊቃነ ጳጳሳት ሊቀ ጳጳስ ዘአክሱም ወእጨጌ ዘመንበረ ተክለሃይማኖት ጥር 7 ቀን 2006 አ.ም የቅድስት ስላሴን አመታዊ የንግስ በአል በመንበረ ጸባኦት ቅድስት ስላሴ ካቴድራል በከበረበት ወቅት ቤተ ክርስቲያኗ በለውጥ ላይ በመሆኗ ምእመናንና አገልጋይ ካህናት ለውጡን ተግባራዊ ለማድረግ እንዲተባበሩ ጥሪ አስተላለፉ ።
ቅዱስነታቸው የእለቱን በአል አስመልከተው ጥልቅ መንፈሳዊ ትምህርት ካስተማሩ በኋላ በትምህርታቸው ማጠቃለያም ቤተ ክርስቲያን የምእመናንንና የካህናት በመሆኗ የሁለቱ አንድነት አገልግሎቱን የተሟላና የሰመረ እንደሚያደርገው ገልጸው በቤተ ክርስቲያን ውስጥ ተንሰራፍቶ ያለው ተገቢ ያልሆነ አሰራር መስተካከል እንደሚኖርበት አሳስበዋል ።

ቅዱስነታቸው በተደጋጋሚ ተገቢ ያልሆነ አሰራር መኖሩ እየተነገረ ዝም ብሎ ማለፍ ስለማይገባ የችግሩን አሳሳቢነት ግምት ውስጥ በማስገባት የቤተ ክርስቲያኗን አሰራርና መዋቅር በተመለከተ ለውጥ ላይ ስለምትገኝ ምእመናንም የበኩላቸውን አስተዋጽኦ እንዲያበረክቱ ጠይቀዋል ። አስተዋጽኦ እንዲያበረክቱ ጠይቀዋል ።





