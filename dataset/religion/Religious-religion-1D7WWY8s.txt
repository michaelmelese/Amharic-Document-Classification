ከስድስት ቀንም በኋላ ኢየሱስ ጴጥሮስንና ያእቆብን ወንድሙንም ዮሀንስን ይዞ ወደ ረጅም ተራራ ብቻቸውን አወጣቸው ።
በፊታቸውም ተለወጠ ፊቱም እንደ ጸሀይ በራ ልብሱም እንደ ብርሃን ነጭ ሆነ ።
እነሆም ሙሴና ኤልያስ ከእርሱ ጋር ሲነጋገሩ ታዩአቸው ።
ጴጥሮስም መልሶ ኢየሱስን ። ጌታ ሆይ በዚህ መሆን ለእኛ መልካም ነው ብትወድስ በዚህ ሶስት ዳስ አንዱን ለአንተ አንዱንም ለሙሴ አንዱንም ለኤልያስ እንስራ አለ ።
እርሱም ገና ሲናገር እነሆ ብሩህ ደመና ጋረዳቸው እነሆም ከደመናው ። በእርሱ ደስ የሚለኝ የምወደው ልጄ ይህ ነው እርሱን ስሙት የሚል ድምጽ መጣ ።
ደቀ መዛሙርቱም ሰምተው በፊታቸው ወደቁ እጅግም ፈርተው ነበር ።
ኢየሱስም ቀርቦ ዳሰሳቸውና ። ተነሱ አትፍሩም አላቸው ።
አይናቸውንም አቅንተው ሲያዩ ከኢየሱስ ብቻ በቀር ማንንም አላዩም ።
ከተራራውም በወረዱ ጊዜ ኢየሱስ ። የሰው ልጅ ከሙታን እስኪነሳ ድረስ ያያችሁትን ለማንም አትንገሩ ብሎ አዘዛቸው ።
ደቀ መዛሙርቱም ። እንግዲህ ጻፎች ። ኤልያስ አስቀድሞ ሊመጣ ይገባዋል ስለ ምን ይላሉ ? ብለው ጠየቁት ።
ኢየሱስም መልሶ ። ኤልያስማ አስቀድሞ ይመጣል ሁሉንም ያቀናል ።
ነገር ግን እላችኋለሁ ኤልያስ ከዚህ በፊት መጣ የወደዱትንም ሁሉ አደረጉበት እንጂ አላወቁትም እንዲሁም ደግሞ የሰው ልጅ ከእነርሱ መከራ ይቀበል ዘንድ አለው አላቸው ።
በዚያን ጊዜ ደቀ መዛሙርቱ ስለ መጥምቁ ስለ ዮሀንስ እንደ ነገራቸው አስተዋሉ ።
ወደ ህዝቡም ሲደርሱ አንድ ሰው ወደ እርሱ ቀረበና ተንበርክኮ ። ጌታ ሆይ ልጄን ማርልኝ በጨረቃ እየተነሳበት ክፉኛ ይሳቀያልና ።
ብዙ ጊዜ በእሳት ብዙ ጊዜም በውሃ ይወድቃልና ።
ወደ ደቀ መዛሙርትህም አመጣሁት ሊፈውሱትም አቃታቸው አለው ።
ኢየሱስም መልሶ ። የማታምን ጠማማ ትውልድ ሆይ እስከ መቼ ከእናንተ ጋር እኖራለሁ ? እስከ መቼስ እታገሳችኋለሁ ? ወደዚህ ወደ እኔ አምጡት አለ ።
ኢየሱስም ገሰጸው ጋኔኑም ከእርሱ ወጣ ብላቴናውም ከዚያች ሰአት ጀምሮ ተፈወሰ ።
ከዚህ በኋላ ደቀ መዛሙርቱ ብቻቸውን ወደ ኢየሱስ ቀረቡና ። እኛ ልናወጣው ያልቻልን ስለ ምን ነው ?
ስለ እምነታችሁ ማነስ ነው እውነት እላችኋለሁ የሰናፍጭ ቅንጣት የሚያህል እምነት ቢኖራችሁ ይህን ተራራ ። ከዚህ ወደዚያ እለፍ ብትሉት ያልፋል የሚሳናችሁም ነገር የለም ።
ይህ አይነት ግን ከጸሎትና ከጦም በቀር አይወጣም አላቸው ።
በገሊላም ሲመላለሱ ኢየሱስ ። የሰው ልጅ በሰዎች እጅ አልፎ ይሰጥ ዘንድ አለው ይገድሉትማል ።
በሶስተኛውም ቀን ይነሳል አላቸው ። እጅግም አዘኑ ።
ወደ ቅፍርናሆምም በመጡ ጊዜ ግብር የሚቀበሉ ሰዎች ወደ ጴጥሮስ ቀረቡና ። መምህራችሁ ሁለቱን ዲናር ፍ1 አይገብርምን ?
አዎን ይገብራል አለ ። ወደ ቤትም በገባ ጊዜ ኢየሱስ አስቀድሞ ። ስምኦን ሆይ ምን ይመስልሃል ? የምድር ነገስታት ቀረጥና ግብር ከማን ይቀበላሉ ? ከልጆቻቸውን ወይስ ከእንግዶች ?
ከእንግዶች ባለው ጊዜ ኢየሱስ ። እንኪያስ ልጆቻቸው ነጻ ናቸው ።
ነገር ግን እንዳናሰናክላቸው ወደ ባህር ሂድና መቃጥን ጣል መጀመሪያም የሚወጣውን አሳ ውሰድና አፉን ስትከፍት እስታቴር ታገኛለህ ያን ወስደህ ስለ እኔና ስለ አንተ ስጣቸው አለው ።
