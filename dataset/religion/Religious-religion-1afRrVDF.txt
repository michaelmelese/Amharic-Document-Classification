ነሀሴ 30 ቀን 2006 አ.ም. ።
ዶ/ር አምሳሉ ተፈራ በአዲስ አበባ ዩኒቨርሲቲ ።
የፊሎሎጂ ትምህርት ክፍል ሃላፊ ።
ቤተ ክርስቲያን በአላውያን ነገስታት አሰቃቂ ስደት በደረሰባት የመጀመሪያዎቹ ሶስት ምእት አመታት ውስጥ ከተነሱት የቤተ ክርስቲያን አበው መካከል አንዱ የሆነውና ለዛሬው የተጋድሎውን ዜና በአጭሩ የምንመለከተው ሰማእት ቅዱስ ሰራባሞን ዘኒቅዩስ ነው ። አባቱ አብርሃም ይባላል አያቱ የቀዳሜ ሰማእት እስጢፋኖስ አጐት ሲሆን የተወለደው በ3ኛው መቶ ክፍለ ዘመን በኢየሩሳሌም ነው ። ሲወለድ ወላጆቹ ስምኦን ብለው ስም አወጡለት ሰራባሞን የጵጵስና ስሙ ነው ። የአረብኛ እና የግእዝ መጻህፍት ሰራባሞን ሲሉት የቅብጥና እንግሊዝኛ ምንጮች ደግሞ ሰራፓሞን ብለው ይጠሩታል ።
በተወለደበት በኢየሩሳሌም ሳለ ክርስቲያን መሆን አጥብቆ ይፈልግ ነበር ። እመቤታችን በራእይ ተገልጻ ወገኖቹ አይሁድ እንዳይገድሉት ወደ ግብጽ ሄዶ እንዲጠመቅና አገልግሎቱንም በዚያ እንዲፈጽም ስለነገረችው ቤተሰቦቹን ጥሎ መነነ ። ግብጽ ሲደርስ እመቤታችን የእስክንድርያ 16ኛ ፓትርያርክ የነበረውን አቡነ ቴዎናስን ባዘዘችው መሰረት አስተምሮ አጠመቀው ። የቅዱሳት መጻህፍትን ትርጓሜያት የነቢያትንና ሀዋርያትን መጻህፍት ተማረ የአግናጥዮስ ምጥው ለአንበሳን እና የበልኪሮስን ድርሳናት በአጭር ጊዜ ውስጥ አጠና ።
ከዚያም ከእስክንድርያ ከተማ ውጭ በሆነ እልሀብጡን በተባለ በአባ ሳዊሮስ ገዳም ውስጥ መነኮሰ ። ከዘመናት በኋላ በተፍጻሜተ ሰማእት ጴጥሮስ ዘመን የኒቅዮስ ሊቀ ጳጳስ አቡነ ዮሀንስ ሲያርፍ በእርሱ ምትክ የኒቅዮስ ሊቀ ጳጳስ ሆኖ ቤተ ክርስቲያንን መራ ከገድሉ እንደምናነበው ወደ ተመደበበት ሀገረ ስብከት ሲገባ የተደረገለት አቀባበል የደመቀ ከመሆኑ የተነሳ ጌታ በሆሳእና ወደ ኢየሩሳሌም ታጅቦ ሲገባ እንደተደረገለት የሚመስል ነበረ ። በቅዱስ ሰራባሞን አገልግሎት በኒቅዮስና በአጐራባች ከተሞች የነበሩ ጣኦታት ተሰባብረው ወድቀዋል በእጁ በርካታ ገቢረ ተአምራት ተደርገዋል በመስቀሉ አጋንንትን አባሯል ።
ይህ ቅዱስ አባት ስለ ወንጌል ብዙ መከራን ተቀብሏል ከአጽራረ ቤተ ክርስቲያን መናፍቃን ብዙ ዘለፋ ደርሶበታል ። አርዮስ ሰባልዮስ እና ሚሊጦስ በእርሱ ዘመን የነበሩ መናፍቃን ናቸው ። የአርዮስ ዋና ክህደት ወልድ ፍጡር ነው የሚል ሲሆን ሚሊጦስ ደግሞ ከማርያም የተወለደው ክርስቶስ በምትሀት ነው እንጂ በእውነት አይደለም የሚል ነበር ። ሰባልዮስ እግዚአብሄር አንድ ገጽ ነው ብሎ የሚያስተምር ሲሆን ሰራባሞን ሁሉንም ተከራክሮ ረቷቸዋል ።
በዚህ የተነሳ በተደጋጋሚ ለእስር ተዳርጓል ። አርዮስና ሚሊጦስ የሚያስተምረውን ባለመቀበላቸው በክፋታቸው ጸንተው ብዙዎችን እያሳቱ በትእቢታቸውም ልባቸውን እያኮሩ ቢያገኛቸው በሃይለ መንፈስ ቅዱስ ተቃኝቶ የአርዮስና ሚሊጦስን አንገታቸውን በመሀረብ ይዞ እናንተ አባታችሁን ዲያብሎስን በክህደት የምትመስሉ እስከ መቼ ድረስ ነው በዚህ ክህደታችሁ ሰውን የምታጠፉ ? ብሎ ገስጿቸዋል ። አርዮስ ከክህደቱ የማይመለስ ከሆነ አንጀቱ ተበጣጥሶ እንደሚሞት ሚሊጦስም ካልተመለሰ ስጋውን በቁሙ እጼያት እንደሚበሉት ትንቢት ተናግሮባቸዋል ። እምቢ በማለታቸው በሁለቱም ላይ ይኸው ተፈጽሞባቸዋል ።
ንጉሰ ነገስት ዲዮቅልጥያኖስ የሚያፈርሳትን ቤተ ክርስቲያን ሰረባሞን ሲሰራ ጣኦት የሚያመልኩትንም ሰዎች በክርስቶስ ስም ሲያሳምናቸው ንጉሱ እና መንንቱ ስጋት ጨመረባቸው ። ሰራባሞን እንዲታሰር እና ስለ ክርስቶስ ፈጽሞ እንዳያስተምር በእስክንድርያው ገዢ አውጣኪያኖስ ኮሞስ ትእዛዝ ተሰጠ ።
ሰራባሞን ግን ከአቋሙ አልተናወጸም ። ስለዚህ እስር ቤቱን አንዴ በታህታይ ግብጽ አንዴ ደግሞ በላእላይ ግብጽ በበረሃው ሁሉ በማፈራረቅ አሰቃዩት ። እርሱ ግን ስቃዩንና ዛቻውን ከምንም ሳይቆጥር በእስር ቤት ውስጥም ወንጌልን በመስበክ ብዙዎችን አሳምኗል ። የላእላይ ግብጽ ገዢ የነበረው አርያኖስ ብዙ ካሰቃየው በኋላ በኒቅዩስ ከተማ ወደብ አቅራቢያ አንገቱን እንዲቆርጡት ትእዛዝ ሰጠ ። የሚጓዙበት መርከብ ግን አልንቀሳቀስም አለ ። ቅዱስ ሰራባሞንን ከመርከቡ ሲያወርዱት በሰላም ሄዱ ። በዚህ ሁኔታ እያለ እንን ወንጌልን መስበክና ትንቢት መናገርን አልተወም ።
ይህ በእርሱ ላይ የሞት ውሳኔ የሰጠበት አርያኖስ በኋላ ዲዮቅልጥያኖስን ክዶ ክርስቲያን እንደሚሆን በመጨረሻም ሰማእትነትን ተቀብሎ እንደሚሞት እንዲሁም የእስክንድርያው ፓትርያርክ ቅዱስ ጴጥሮስም በሰማእትነት እንደሚሞትና ተፍጻሜተ ሰማእት እንደሚሆን እንዲህ ብሎ ተንብዮአል ወበከመ ጴጥሮስ ቀዳማየ እምሀዋርያት ከማሁ አንተኒ ትከውን ተፍጻሜተ ሰማእት ። ናሁ አቅደምኩ ነጊሮተከ ዘይከውን በጊዜሁ ። አንገቱን በሰይፍ ቀሉት ።
ደቀመዛሙርቱ አስከሬኑን በመንገድ ላይ እንዳልባሌ ነገር ተጥሎ ሲያዩት በመረረ ሀዘን ተውጠው እያለቀሱ እረኛችን ሆይ ለማን ታስጠብቀናለህ ? አባታችን ሆይ እንግዲህ ማን ይሰበስበናል ? አውሬ ከቦናል በወንጌል ኮትኩተህ ያሳደግከው ተክልህን ከእንግዲህ ማን ይንከባከበው ? እያሉ መሪር እንባን ያነቡ ነበር ። ከብዙ ለቅሶ በኋላ አስከሬኑን ወስደው በኒቅዩስ ቤተ ክርስቲያን ውስጥ በክብር አሳረፉት ።
ከገድሉ እንደምናነበው ሰራባሞን ባደረገው ተጋድሎና በጽንአቱ በርካታ የክብር ስሞችና ቅጽሎች ተሰጥተውታል ። ዋና ዋናዎቹም ብጹእ ወቅዱስ ሰማእት ለባሴ መንፈስ ለባሴ አምላክ አምደ ቤተ ክርስቲያን ሀረገ ወይን ሀዲስ ዳንኤል ላእከ መንፈስ ቅዱስ ሙሴ ሀዲስ ጳውሎስ ዳግመ ዮሀንስ ሀዲስ መስተጋድል አቢይ የሚሉት ናቸው ።
በኮፕቲክ ቤተ ክርስቲያን በስሙ ብዙ አብያተ ክርስቲያናት እና ገዳማት ታንጸዋል ገድል ተጽፎለታል በስንክሳርም ይዘከራል ። ገድሉ እና የሰማእትነቱ ዜና በቅብጥ እና አረብኛ ቋንቋ የተጻፈና የተተረጐመ ሲሆን ሁሉም ግን ሙሉ በሙሉ ተጠቃሎ አልተገኘም ። የቅብጡ ቅጂ በ የሚባል ተመራማሪ ሰራባሞንን የሚመለከቱ የቤተ ክርስቲያን ምንባባት ብሎ ጥናታዊ ጽሁፍ አውጥቷል ።
በኢትዮጵያ ኦርቶዶክስ ተዋህዶ ቤተ ክርሰቲያነ የቅዱስ ሰራባሞን ዜና ህይወት እና ተጋድሎ እንደ ሌሎቹ ቅዱሳን እምብዛም ጐልቶ የሚታወቅ ባይሆንም በህዳር 28 ስንክሳር ይታወሳል ። ከዚህም በላይ በ15ኛው መቶ ክፍለ ዘመን ገድሉ ከአረብኛ ወደ ግእዝ በደብረ ሊባኖስ ገዳም በአቡነ መርሀ ክርስቶስ ዘመን በሚል መለያ ማይክሮ ፊልም ተነስቷል ።
ብራናው አጠቃላይ 168 ቅጠል ያለው ሲሆን ከመጀመሪያ እስከ 118 ድረስ የሀዋርያው ጳውሎስ ገድል ከቅጠል 119-167 ድረስ ደግሞ የሰማእቱ ሰራባሞንን ገድል ይዟል ። የሰራባሞን ገድሉ አራት ክፍሎችን ይዟል እነዚህም 1 ድርሳን ተዘጋጅተዋል ። በኢትዮጵያው የገድል ቅጅ ላይ እስካሁን የተደረገ ጥናት የለም ። የዚህ ጽሁፍ አቅራቢ መነሻ ጥናት አድርጐ ገድሉንም እየተረጐመ ይገኛል ።
ይህን ጽሁፍ የምንደመድመው በቪየና የሚገኘው ብራና ስለ ቅዱስ ሰራባሞን ከሚያመሰግነው አርኬ ውስጥ አንዱን በማንበብ ይሆናል ።
ለከ ስነ ሰረባሞን ዘኤፍራታ ።
ነጺሮሙ ጥቀ ለህሊናሁ ጥብአታ ።
ከመ ይከውን ሰማእት ውስተ አውደ ግሩም ሀተታ ።
ገደፈ አብ እጓሎ ወእም ወለታ ።
ወሀማትኒ ሀደገት መርአታ ።
የሰማእቱ ሰራባሞን በረከት ይድረሰን !

መጽሀፈ ስንክሳር በግእዝና በአማርኛ ትንሳኤ ማሳተሚያ ድርጅት አዲስ አበባ 1994 አ.ም. ።
ገድለ ጳውሎስ ወሰራባሞን ።
2013 40 25-26 2013. ።
1928 መጽሀፈ ስንክሳር 660 661 ።

1913 2 ።
1988 44 3 99 ።
28 . 14 2012. ።
01 6 2012. ።
1934 63 ።
1906 19. ።
2013 263-280. ።
