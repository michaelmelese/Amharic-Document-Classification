በዲያቆን ኤፍሬም የኔሰው ።
ግንቦት ፲፮ ቀን ፳፻፱ አ.ም ።
እርገት በግእዝ ቋንቋ ማረግ ከታች ወደ ላይ መውጣት ማለት ሲሆን የጌታችን ትንሳኤ በተከበረ በአርባኛው ቀን የሚውለው አቢይ በአልም እርገት ይባላል ። በአለ እርገት ጌታችን አምላካችንና መድሀኒታችን ኢየሱስ ክርስቶስ ከሙታን ከተነሳ በኋላ ለአርባ ቀናት በግልጽም በስውርም ለቅዱሳን ሀዋርያትና ለቅዱሳት አንስት መጽሀፈ ኪዳንን ትርጓሜ መጻህፍትን ምስጢራትን ህግጋትንና ቀኖናተ ቤተ ክርስቲያንን ሲያስተምር ቆይቶ ወደ ቀደመ ዙፋኑ ወደ ሰማይ በክብር በምስጋና ማረጉን በደስታ የምንዘክርበት አቢይ በአል ነው ። በአለ እርገት በቤተ ክርስቲያናችን በየአመቱ በድምቀት ይከበራል ። በአሉ የሚውልበት እለት ሀሙስን ባይለቅም ቀኑ ግን የአጽዋማትና በአላት ማውጫ ቀመርን ተከትሎ ከፍ እና ዝቅ ይላል ።
በዚህ መሰረት የዘንድሮው በአለ እርገት ግንቦት ፲፯ ቀን ፳፻፱ አ.ም ይውላል ማለት ነው ። ከጌታችን የእርገት በአል ጀምሮ ።
በበአለ እርገት ሊቃውንቱ ሌሊት በማህሌት በዝማሬ እግዚአብሄርን ሲያመሰግኑ ያድራሉ ። ስርአተ ማህሌቱ እንዳበቃ የሚሰበከው የነግህ ምስባክም ዘምሩ ለእግዚአብሄር ዘአርገ ውስተ ሰማይ ሰማይ ዘመንገለ ጽባህ ናሁ ይሁብ ቃሎ ቃለ ሃይል የሚለው የዳዊት መዝሙር ሲሆን ቀጥተኛ ትርጉሙ በምስራቅ በኩል ወደ ሰማየ ሰማያት ለወጣ ላይ ለመፍረድ ዳግም እንደሚመጣ እኛም ይህንን የጌታችንን የማዳን ስራ እያደነቅን ለእርሱ ምስጋና ዝማሬ ማቅረብ እንደሚገባን ያስረዳናል ምስባኩ ።
በነግህ ወንጌል ደግሞ ሉቃስ ፳፬ ፵፭ እስከ መጨረሻው ድረስ ያለው ሃይለ ቃል ነው ። ቃሉም ጌታችን አምላካችንና መድሀኒታችን ኢየሱስ ክርስቶስ ከሰማየ ሰማያት እንደሚወርድ የሰውን ልጅ ለማዳን ሲል መከራ እንደሚቀበል እንደሚሞት ከሙታን ተለይቶ እንደሚነሳ ወደ ሰማይ እንደሚያርግና ዳግም እንደሚመጣ በነቢያት የተነገረው ትንቢት መፈጸሙን ለዚህም ቅዱሳን ሀዋርያት ምስክሮች መሆናቸውን ማለትም በመላው አለም እየዞሩ ስለ ኢየሱስ ክርስቶስ የማዳን ስራ እንዲሰብኩና በሰማእትነት እንዲያልፉ እንደዚሁም ሰማያዊ ሀብትንና እውቀትን እስኪያገኙ ድረስ በኢየሩሳሌም እንዲቆዩ መታዘዛቸውን ያስረዳል ። ይህ ምስጢር ለጊዜው የሀዋርያትን ተልእኮ የሚመለከት ይሁን እንጂ ለፍጻሜው ግን ላችንም ቅዱሳት መጻህፍት የተናገሩትን ቃል አብነት አድርገን የእግዚአብሄርን ሰው መሆንና የማዳኑን ስራ አምነን ሌሎችንም በማሳመን በሃይማኖታችን ጸንተን መኖር እንደሚገባን እግዚአብሄር አምላካችን ሃይሉን ጸጋውን ረድኤቱን እንዲያሳድርብንም ከቅድስት ቤተ ክርስቲያን መለየት እንደሌለብን የሚያስገነዝብ መልእክት አለው ።
በቅዳሴ ጊዜ የሚነበቡ የመጽሀፍ ቅዱስ ክፍሎችም ከቅዱስ ጳውሎስ መልእክት እብራውያን ፩ ፩ እስከ ፍጻሜው ድረስ ከሌሎች መልእክታት ደግሞ ፩ኛ ጴጥሮስ ፫ ፲፰ እስከ ፍጻሜው የሀዋርያት ስራ ፩ ፩-፲፪ ሲሆኑ ምስባኩም አርገ እግዚአብሄር በይባቤ ወእግዚእነ በቃለ ቀርን ዘምሩ ለአምላክነ ዘምሩ የሚለው ነው ። ትርጉሙም በእልልታና በመለከት ድምጽ ላረገ ለአምላካችን ለጌታችንና ለመድሀኒታችን ለኢየሱስ ክርስቶስ ምስጋና አቅርቡ ማለት ነው ዘለአለማዊነት የሚያስረዳ ስጋዌዉን ህማሙን ሞቱን ትንሳኤዉን እርገቱንና ዳግም ምጽአቱንም የሚናገር በመሆኑ በዘመነ ትንሳኤ በዘመነ እርገትና በበአለ ሀምሳ ሰሙን ይቀደሳል ።
ቅዱስ ዲዮስቆሮስ በቅዳሴዉ መጀመሪያ ላይ ሀልዎተ እግዚአብሄርንና ምስጢረ ስላሴን መሰረት በማድረግ ለእግዚአብሄር ምስጋና ካቀረበ በኋላ ቁጥር ፴፩ ላይ ወበ፵ እለት አመ የአርግ ሰማየ አዘዞሙ እንዘ ይብል ጽንሁ ተስፋሁ ለአብ ከሙታን ተለይቶ በተነሳ በአርባኛው ቀን በብርሃን በስልጣን በይባቤ ወደ ሰማይ በሚያርግበት ጊዜ አብ የሚሰድላችሁ መንፈስ ቅዱስን እስክትቀበሉ ድረስ ከዚህ ቆዩ ብሎ አዘዛቸው በማለት ቅዱስ ወንጌልን መሰረት ባደረገ ሃይለ ቃል ጌታችን ወደ ሰማይ ስለ ማረጉና ለሀዋርያት አምላካዊ ትእዛዝ ስለ መስጠቱ ይናገራል ።

