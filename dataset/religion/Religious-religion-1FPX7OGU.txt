ዲያቆን ኤፍሬም የኔሰው ።
በቅድስት ቤተ ክርስቲያናችን ስርአት በሀገራችን ኢትዮጵያ የዘመን አቆጣጠር ስሌት መሰረት ወቅቶች በአራት ይከፈላሉ ። እነዚህም ዘመነ መጸው ዘመነ ክረምት ተብሎ ይጠራል ። ቃሉን ለማብራራት ያህል ክረምት የሚለው ቃል ከረመ ከረመ ካለው የግእዝ ግስ የተገኘ ሲሆን ትርጉሙም የዝናም የአዝርእት የአረም ጊዜ እንደዚሁም እጸዋት አዝርእትና አትክልት በቅለው ለምልመው የሚያድጉበት ምድር በአረንጓዴ እጸዋትና በልምላሜ የምታሸበርቅበት ወቅት ማለት ነው ። ዘመነ ክረምት ማለትም ይሄንኑ ወቅት የሚያስገነዝብ ትርጉም አለው ።
በአተ ክረምት ።
ከሰኔ ፳፮ እስከ ሀምሌ ፲፰ ቀን ድረስ ያለው የመጀመሪያው የክረምት ክፍለ ጊዜ በአተ ክረምት ወይም ዘርእ ደመና ይባላል ። በአተ ክረምት ማለት የክረምት መግቢያ መጀመሪያ ማለት ነው ። በዚህ ወቅት በቤተ ክርስቲያናችን ስለ ክረምት መግባት ስለ ዘርእ ስለ ደመና እና ስለ ዝናም የሚያዘክሩ መዝሙራትና ምንባባት ይዘመራሉ ይነበባሉ ። ይህ ወቅት ደመና ሰማዩን የሚሸፍንበት የዝናም መጠን የሚያይልበትና መሬት በዝናም ረክታ ዘር የምታበቅልበት ጊዜ ነውና ።

ምድር ከሰማይ ዝናምን ከምድርም ዘርን በምታገኝበት ወቅት ዘሩን አብቅላ ለፍሬ እንዲበቃ ታደርጋለች ። በምድር የምንመሰል የሰው ልጆችም ከእግዚአብሄር ባገኘነው ጸጋ ተጠቅመን ከቅዱሳት መጻህፍት እና ከመምህራነ ቤተ ክርስቲያን የምናገኘውን ቃለ እግዚአብሄር በተግባር ላይ ማዋል እንደሚገባን ከምድር እንማራለን ። ይህን ካደረግን ዋጋችን እጅግ የበዛ ይሆናል ከዚህም አልፎ የእግዚአብሄርን መንግስት ለመውረስ እንበቃለን ። የተዘራብንን ዘር ለማብቀል ማለትም ቃሉን በተግባር ለማዋል ካልተጋን ግን በምድርም በሰማይም ይፈረድብናል ። ምድርም በእርስዋ የሚወርደውን ዝናብ ከጠጣች ያን ጊዜ ስለ እርሱ ያረሱላትን መልካም ቡቃያ ታበቅላለች ። ከእግዚአብሄር ዘንድም በረከትን ታገኛለች ። እሾህንና ኩርንችትን ብታወጣ ግን የተጣለች ናት ። ለመርገምም የቀረበች ናት ፍጻሜዋም ለመቃጠል ይሆናል በማለት ቅዱስ ጳውሎስ እንደ ገለጸው ።
በቅዱስ ማቴዎስ ወንጌል ፲፫ ፩-፳፫ እንደ ተገለጸው ጌታችን አምላካችን መድሀኒታችን ኢየሱስ ክርስቶስ የክርስትና ህይወትን ከዘርና ፍሬ ጋር በማመሳሰል አስተምሯል ። ይኸውም አንድ ገበሬ ዘር ሲዘራ በመንገድ ዳር የወደቀው ዘር ከመብቀሉ በፊት በወፎች እንደ ተበላ በጭንጫ ላይ የተጣለውም ወዲያውኑ ቢበቅልም ነገር ግን ስር መስድድ አልቻለምና ። በጸሀይ ብርሃን እንደ ጠወለገ በእሾህ መካከል የወደቀው ደግሞ ሲበቅል በእሾህ እንደ ታነቀ ከሁሉም በተለየ መልኩ በመልካም መሬት ላይ የተጣለው ዘር ግን አድጐ መቶ ስድሳ ሰላሳ ፍሬ እንደ ሰጠ የሚያስረዳ ነው ።
ይህም ምሳሌ አለው ። ጌታችን ለደቀ መዛሙርቱ እንደ ተረጐመው በመንገድ ዳር የተዘራው ዘር የእግዚአብሄርን ቃል ሰምቶ የማያስተውል የክርስቲያን ምሳሌ ነው ። ይህ ምእመንም በጠንካራ እምነት ላይ የጸና አይደለምና በሃይማኖቱ ምክንያት መከራ ወይም ስደት በደረሰበት ጊዜ ፈጥኖ ይክዳል ። በእሾህ መካከል የተዘራውም ቃሉን የሚሰማ ቢሰማም ግን በዚህ አለም አሳብና ባለ ጠግነት ተታሎ ቃሉን የማይተገብር ክርስቲያን ምሳሌ ነው ።
በመልካም መሬት የተዘራው ደግሞ ቃሉን ሰምቶ ተግባር ላይ የሚያውል ክርስቲያን ምሳሌ ነው ። እንደዚህ አይነት ምእመን በተማረው ትምህርት ጸንቶ ይኖራል መልካም ስራም ይሰራል ። በመልካም መሬት የተዘራው ዘር ስለ አንዱ ፋንታ መቶ ስድሳ ሰላሳ እንደሚያፈራ ሁሉ በክርስቲያናዊ ግብር ጸንቶ የሚኖር ምእመንም ስራውን በሶስት መንገድ ማለትም በወጣትነት በማእከላዊነትና በፍጹምነት ደረጃ እንደሚፈጽም ዋጋውንም በስራው መጠን እንደሚያገኝ የሚያስረዳ ነው ። በሌላ በኩል ባለ መቶ ፍሬ የሰማእታት ባለ ስድሳ የመነኮሳት ባለ ሰላሳ በህግ ተወስነው በአለም የሚኖሩ ምእመናን ምሳሌ ነው ። በተመሳሳይ ምስጢር ሁሉም የፍሬ መጠን በሁሉም ጾታ ምእመናን ህይወት ውስጥ እንደሚገኝ የትርጓሜ ሊቃውንት ያስተምራሉ ። ስለዚህም በሰማእትነትም በምንኩስናም በአለማዊ ህይወትም ውስጥ የሚኖሩ ምእመናን መልካም ግብራቸው እጅግ የበዛ ከሆነ በባለ መቶ ፍሬ መካከለኛ ከሆነ በባለ ስድሳ ከዚህ ዝቅ ያለ ከሆነ ደግሞ በባለ ሰላሳ ፍሬ ይመሰላል ።

እግዚአብሄር አምላካችን የውቅያኖስ እና የሀኖስ ድንበር ይሆን ዘንድ በውሃ መካከል ጠፈርን ፈጥሮ ከጠፈር በታች ።
ደመና ዝናምን የሚሸከም የማይጨበጥ የማይዳሰስ ጢስ መሰል ፍጥረት ነው ። በትነት አማካይነት በደመና ተሸካሚነት ከውቅያኖሶች እና ከወንዞች እየተቀዳ ወደ ሰማይ ተወስዶ እንደ ገና ተመልሶ ወደ ምድር የሚጥለው ውሃ ዝናም ይባላል ። ይኸውም በእግዚአብሄር ጥበብ በደመና ወንፊትነት ተጣርቶ ለፍጡራን በሚመችና በሚጠቅም መጠን በስርአት ይወርዳል ። ያጸንኦ በፍኖተ በድው ከመ ይዝንም ብሄረ ሀበ አልቦ ሰብእ ወኢይነብሮ እጓለ እመህያ ዝናሙን ሰው በሌለበት በምድረ በዳ ያዘንመዋል እንዳለ ቅዱስ ኤጲፋንዮስ በቅዳሴው ። ይህ ሃይለ ቃል እግዚአብሄር በረዶውን በምድረ በዳ አፍስሶ የጠራውን ውሃ ሰው ወዳለበት እንዲዘንም ማድረጉን የሚያስረዳ መልእክት የያዘ ሲሆን ምስጢሩም ጌታችን አምላካችንና መድሀኒታችን ኢየሱስ ክርስቶስ እንበለ ዘርአ ብእሲ ።
ዘመነ ክረምት ስለ ስነ ፍጥረት ዘርዘር ባለ መልኩ የሚነገርበት ፍጡርን ከፈጣሪ መናን ከተመጋቢ ለይቶ የሚያሳይ እና የሚያሳውቅ ዘመን ነው ። በዚህ ወቅት የውሃ ባህርይ ይሰለጥናል ውሃ አፈርን ያጥባል እሳትን ያጠፋል ። ሆኖም ግን ውሃ በብሩህነቱ ከእሳት በቀዝቃዛነቱ ከነፋስ በእርጥብነቱ ከመሬት ጋር ተስማምቶ ከሶስቱ ባህርያት ጋር ይኖራል ። ይህን ምስጢር ከህይወታችን ጋር አያይዘን ስንመለከተው ዘመነ ክረምት የክርስትና ምሳሌ ነው ። በክረምት ወቅት ገበሬው ብርዱንና ዝናሙን ሳይሳቀቅ ለስራ ይሰማራል በበጋው የእጁን ፍሬ ያገኝ ዘንድ የክረምቱን መከራ ይታገሳል ። ይህም ምእመናን በሰማያዊው አለም የምናገኘውን ተድላና ደስታ በማሰብ በምድር ቆይታችን ወቅት የሚደርስብንን ልዩ ልዩ መከራ በትእግስት ማሳለፍ እንደሚገባን ያስገነዝባል ።
በዘመነ ክረምት አዝርእቱ በስብሰው ከበቀሉ ካበቡና ካፈሩ በኋላ የሚጠቅሙት በሪቅ በጐተራ እንደሚሰበሰቡ እንክርዳዶቹ ደግሞ በእሳት እንደሚቃጠሉ ሁሉ እኛም ተወልደን ተጠምቀን አድገን ዘራችንን ተክተን እንደምንኖር እድሜያችን ሲያበቃም እንደምንሞት ሞተንም እንደምንነሳና መልካም ስራ ከሰራን ወደ እግዚአብሄር መንግስት እንደምንገባ በሀጢአት ከኖርን ደግሞ በገሃነመ እሳት እንደምንጣል የምንማርበት ወቅት ነው ። በመሆኑም ሰይጣን በሚያዘንበው የሀጢአት ማእበል እንዳንወሰድና በኋላም በጥልቁ የእሳት ባህር እንዳንጣል ላችንም ቅዱሳት መጻህፍትና ሊቃውንተ ቤተ ክርስቲያን ያዘጋጁልንን የቃለ እግዚአብሄር ዘር በእርሻ ልቡናችን በመዝራት እንደየአቅማችን አብበን ያማረ ፍሬ አፍርተን መንግስቱን ለመውረስ መዘጋጀት ይኖርብናል ።
ወስብሀት ለእግዚአብሄር ።
