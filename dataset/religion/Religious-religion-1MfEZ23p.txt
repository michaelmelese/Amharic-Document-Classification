በሀሰት አድርገዋልና ሌባም ገብቶአልና በውጭም ወንበዴዎች ቀምተዋልና እስራኤልን እፈውስ ዘንድ በወደድሁ ጊዜ የኤፍሬም ሃጢአትና የሰማርያ ክፋት ተገለጠ ።
እኔም ክፋታቸውን ሁሉ እንዳሰብሁ በልባቸው አያስቡም አሁንም ስራቸው ከብባቸዋለች በፊቴም አለች ።
ንጉሱን በክፋታቸው አለቆቹንም በሀሰታቸው ደስ አሰኝተዋል ።
ሁሉም አመንዝራዎች ናቸው ጋጋሪ እንደሚያነድድበት እንደ ምድጃ ናቸው ሁሉ እስኪቦካ ድረስ እሳትን መቆስቆስና እርሾን መለወስ ይቆያል ።
በንጉሳችን ቀን አለቆች ከወይን ጠጅ ሙቀት የተነሳ ታመሙ እርሱም ከዋዘኞች ጋር እጁን ዘረጋ ።
እያደቡ ልባቸውን እንደ ምድጃ አዘጋጅተዋል አበዛቸውም ሌሊቱን ሁሉ አንቀላፋ በጠባም ጊዜ እንደ እሳት ነበልባል ይነድዳል ።
ሁሉም እንደ ምድጃ ግለዋል ፈራጆቻቸውንም በሉ ነገስታቶቻቸውም ሁሉ ወደቁ ከእነርሱም ወደ እኔ የሚጮህ የለም ።
ኤፍሬም ከአህዛብ ጋር ተደባለቀ ኤፍሬም እንዳልተገላበጠ ቂጣ ነው ።
እንግዶች ጉልበቱን በሉት እርሱም አላወቀም ሽበትም ወጣበት እርሱም አላወቀም ።
የእስራኤልም ትእቢቱ በፊቱ መሰከረ ወደ አምላካቸው ወደ እግዚአብሄር ግን አልተመለሱም በዚህም ሁሉ አልፈለጉትም ።
ኤፍሬምም አእምሮ እንደሌላት እንደ ሰነፍ ርግብ ነው ግብጽን ጠሩ ወደ አሶርም ሄዱ ።
ሲሄዱ አሽክላዬን አዘረጋባቸዋለሁ እንደ ሰማይ ወፎች አወርዳቸዋለሁ መከራቸውን ሲሰሙ እገስጻቸዋለሁ ።
ከእኔ ፈቀቅ ብለዋልና ወዮላቸው ! በእኔም ላይ አመጸዋልና ጥፋት ይምጣባቸው ! እኔ ልታደጋቸው ወደድሁ እነርሱ ግን በሀሰት ተናገሩብኝ ።
በመኝታቸው ላይ ሆነው ያለቅሱ ነበር እንጂ በልባቸው ወደ እኔ አልጮሁም ስለ እህልና ስለ ወይን ጠጅ ይሰበሰቡ ነበር በእኔም ላይ አመጹ ።
እኔም ክንዳቸውን አስተማርሁና አጸናሁ እነርሱ ግን ክፉ ነገርን መከሩብኝ ።
ወደ ከንቱ ነገር ተመለሱ እንደ ተንኬለኛ ቀስት ሆኑ አለቆቻቸው ከምላሳቸው ቁጣ የተነሳ በሰይፍ ይወድቃሉ ይህ በግብጽ ምድር ውስጥ መሳለቂያ ይሆንባቸዋል ።
