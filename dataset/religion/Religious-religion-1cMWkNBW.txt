እግዚአብሄርም በሲና ተራራ ላይ ሙሴን በተናገረበት ቀን የአሮንና የሙሴ ትውልድ ይህ ነበረ ።
የአሮን ልጆች ስም ይህ ነው በኩሩ ናዳብ አብዩድ አልአዛር ኢታምር ።
የተቀቡ ካህናት በክህነትም ያገለግሉ ዘንድ የቀደሳቸው የአሮን ልጆች ስም ይህ ነው ።
ናዳብና አብዩድ በሲና ምድረ በዳ በእግዚአብሄር ፊት ልዩ እሳት ባቀረቡ ጊዜ በእግዚአብሄር ፊት ሞቱ ልጆችም አልነበሩአቸውም ። አልአዛርና ኢታምር በአባታቸው በአሮን ፊት በክህነት ያገለግሉ ነበር ።
እግዚአብሄርም ሙሴን እንዲህ ብሎ ተናገረው ።
የሌዊን ነገድ አቅርበህ ያገለግሉት ዘንድ በካህኑ በአሮን ፊት አቁማቸው ።
የማደሪያውንም ስራ ይሰሩ ዘንድ እርሱንና ማህበሩን ሁሉ ለማገልገል የሚያስፈልገውን ነገር በመገናኛው ድንን ፊት ይጠብቁ ።
የማደሪያውንም ስራ ይሰሩ ዘንድ የመገናኛውን ድንን እቃ ሁሉ ይጠብቁ የእስራኤልን ልጆች ለማገልገል የሚያስፈልገውንም ነገር ይጠብቁ ።
ሌዋውያንንም ለአሮንና ለልጆቹ ትሰጣለህ ከእስራኤል ልጆች ለእርሱ ፈጽመው ተሰጡ ።
አሮንንና ልጆቹን አቁማቸው ክህነታቸውንም ይጠብቁ ሌላ ሰውም ቢቀርብ ይገደል ።
እግዚአብሄርም ሙሴን እንዲህ ብሎ ተናገረው ።
እነሆ እኔ በእስራኤል ልጆች ዘንድ ማህጸን በሚከፍተው በበኩሩ ሁሉ ፋንታ ሌዋውያንን ከእስራኤል ልጆች መካከል ወስጄአለሁ ።
በኩር ሁሉ ለእኔ ነውና ሌዋውያን ለእኔ ይሁኑ በግብጽ ምድር በኩርን ሁሉ በመታሁ ቀን ከእስራኤል ዘንድ በኩርን ሁሉ ሰውንና እንስሳን ለእኔ ለይቼአለሁ ለእኔ ይሁኑ ። እኔ እግዚአብሄር ነኝ ።
እግዚአብሄርም ሙሴን በሲና ምድረ በዳ እንዲህ ብሎ ተናገረው ።
የሌዊን ልጆች በየአባቶቻቸው ቤቶች በየወገናቸውም ቁጠር ወንዱን ሁሉ ከአንድ ወር ጀምሮ ከዚያም በላይ ያለውን ቁጠራቸው ።
ሙሴም እንደ እግዚአብሄር ቃል እንዳዘዘው ቆጠራቸው ።
የሌዊ ልጆች በየስማቸው እነዚህ ናቸው ጌድሶን ቀአት ሜራሪ ።
የጌድሶንም ልጆች ስሞች በየወገናቸው እነዚህ ናቸው ሎቤኒ ሰሜኢ ።
የቀአትም ልጆች በየወገናቸው እንበረም ይስአር ኬብሮን ኡዝኤል ።
የሜራሪም ልጆች በየወገናቸው ሞሆሊ ሙሲ ። የሌዋውያን ወገኖች በየአባቶቻቸው ቤቶች እነዚህ ናቸው ።
ለጌድሶን የሎቤናውያን ወገን የሰሜአውያንም ወገን ነበሩት የጌድሶናውያን ወገኖች እነዚህ ናቸው ።
ከእነርሱ የተቆጠሩት የወንዶች ሁሉ ቁጥር ከአንድ ወር ጀምሮ ከዚያም በላይ የተቆጠሩት ሰባት ሺህ አምስት መቶ ነበሩ ።
የጌድሶናውያን ወገኖች ከማደሪያው በኋላ በምእራብ ብኩል ይሰፍራሉ ።
የጌድሶናውያንም አባቶች ቤት አለቃ የዳኤል ልጅ ኤሊሳፍ ይሆናል ።
ጌድሶናውያንም በመገናኛው ድንን የሚጠብቁት ማደሪያው ድንኑም መደረቢያውም የመገናኛው ድንን ደጃፍ መጋረጃ ።
በማደሪያውና በመሰዊያው ዙሪያ ያለው የአደባባዩ መጋረጆች የአደባባዩም ደጃፍ መጋረጃ ለማገልገሉም ያሉት ገመዶች ሁሉ ይሆናል ።
ከቀአትም የእንበረማውያን ወገን የይስአራውያንም ወገን የኬብሮናውያንም ወገን የኡዝኤላውያንም ወገን ነበሩ የቀአታውያን ወገኖች እነዚህ ናቸው ።
ወንዶች ሁሉ እንደ ቁጥራቸው ከአንድ ወር ጀምሮ ከዚያም በላይ ስምንት ሺህ ስድስት መቶ ነበሩ መቅደሱንም ይጠብቁ ነበር ።
የቀአት ልጆች ወገኖች በማደሪያው አጠገብ በደቡብ በኩል ይሰፍራሉ ።
የቀአታውያንም ወገኖች አባቶች ቤት አለቃ የኡዝኤል ልጅ ኤሊሳፈን ይሆናል ።
ታቦቱንም ገበታውንም መቅረዙንም መሰዊያዎቹንም የሚያገለግሉበትንም የመቅደሱን እቃ መጋረጃውንም ማገልገያውንም ሁሉ ይጠብቃሉ ።
የሌዋውያንም አለቆች አለቃ የካህኑ የአሮን ልጅ አልአዛር ይሆናል እርሱም መቅደሱን በሚጠብቁት ላይ ይሆናል ።
ከሜራሪ የሞሆላውያን ወገን የሙሳያውያንም ወገን ነበሩ የሜራሪ ወገኖች እነዚህ ናቸው ።
ከእነርሱም ወንዶች ሁሉ እንደ ቁጥራቸው ከአንድ ወር ጀምሮ ከዚያም በላይ የተቆጠሩት ስድስት ሺህ ሁለት መቶ ነበሩ ።
የሜራሪም ወገኖች አባቶች ቤት አለቃ የአቢካኢል ልጅ ሱሪኤል ነበረ በማደሪያው አጠገብ በሰሜን በኩል ይሰፍራሉ ።
የሜራሪም ልጆች የሚጠብቁት የማደሪያው ሳንቆች መወርወሪያዎችም ተራዳዎችም እግሮቹም እቃውም ሁሉ ።
ማገልገያውም ሁሉ በዙሪያውም የሚቆሙ የአደባባይ ምሰሶች እግሮቹም ካስማዎቹም አውታሮቹም ይሆናሉ ።
በማደሪያውም ፊት በምስራቅ በኩል በመገናኛው ድንን ፊት በስተ ጸሀይ መውጫ የሚሰፍሩት ሙሴና አሮን ልጆቹም ይሆናሉ መቅደሱንም ለእስራኤል ልጆች ይጠብቃሉ ልዩም ሰው ቢቀርብ ይገደል ።
በእግዚአብሄር ትእዛዝ ሙሴና አሮን የቆጠሩአቸው ከሌዋውያን ወንዶች ሁሉ ከአንድ ወር ጀምሮ ከዚያም በላይ በየወገናቸው የተቆጠሩት ሁሉ ሀያ ሁለት ሺህ ነበሩ ።
እግዚአብሄርም ሙሴን ። የእስራኤልን ልጆች ወንዱን በኩር ሁሉ ቁጠር ከአንድ ወር ጀምሮ ከዚያም በላይ ያሉትን የስማቸውን ቁጥር ውሰድ ።
ሌዋውያንንም በእስራኤል ልጆች በኩር ሁሉ ፋንታ የሌዋውያንንም እንስሶች በእስራኤል ልጆች እንስሶች በኩር ሁሉ ፋንታ ለእኔ ለእግዚአብሄር ውሰድ አለው ።
ሙሴም እግዚአብሄር እንዳዘዘው የእስራኤልን ልጆች በኩር ሁሉ ቆጠረ ።
ከእነርሱም የተቆጠሩ ወንዶች በኩሮች ሁሉ የበስማቸው ከአንድ ወር ጀምሮ ከዚያም በላይ ሀያ ሁለት ሺህ ሁለት መቶ ሰባ ሶስት ነበሩ ።
እግዚአብሄርም ሙሴን እንዲህ ብሎ ተናገረው ።
ሌዋውያንን በእስራኤል ልጆች በኩር ሁሉ ፋንታ የሌዋውያንንም እንስሶች በእንስሶቻቸው ፋንታ ውሰድ ሌዋውያንም ለእኔ ይሁኑ እኔ እግዚአብሄር ነኝ ።
በሌዋውያን ላይ ከእስራኤል ልጆች በኩር ስለ ተረፉት ስለ ሁለት መቶ ሰባ ሶስት ቤዛ በየራሱ አምስት ሰቅል ውሰድ ።
እንደ መቅደሱ ሰቅል ሚዛን ትወስዳለህ ሰቅሉም ሀያ አቦሊ ነው ።
ስለ ተረፉትም የመቤዣውን ገንዘብ ለአሮንና ለልጆቹ ስጥ ።
ሙሴም በሌዋውያን ከተቤዡት በላይ ከተረፉት ዘንድ የመቤዣውን ገንዘብ ወሰደ ።
ከእስራኤል ልጆች በኩሮች ገንዘቡን ሺህ ሶስት መቶ ስድሳ አምስት ሰቅል እንደ መቅደሱ ሰቅል ሚዛን ወሰደ ።
እንደ እግዚአብሄርም ቃል እግዚአብሄር ሙሴን እንዳዘዘው ሙሴ የመቤዣውን ገንዘብ ለአሮንና ለልጆቹ ሰጠ ።
