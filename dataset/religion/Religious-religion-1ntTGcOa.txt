
በሊቀ ማእምራን ብርሃነ መስቀል አጠና ።
የሊቃውንት ጉባኤ አባል ።
መጋቢት ፳፬ ቀን ፳፻፲ አ.ም ።
ሰሙነ ህማማት ሰሙነ ስቅለትም ይባላል ። ይኸውም ከሆሳእና ማግስት ሰሙነ ህማማት የክብርና የስልጣን ሉ ባለቤት ሉን ቻይ ሃያል የሆነው አምላክ እኛን ከመውደዱ የተነሳ የእኛን እዳ ለመክፈል በመስቀል እስከ መሞት ድረስ እጅግ ከባድና አሰቃቂ የሆነ መከራ በፈቃዱ የተቀበለበት ሰሙን ከመሆኑም ባሻገር እኛ ፍጹም ድህነትን ያገኘንበት ጊዜ ነው ።
ስግደት የአምልኮ ስግደት እና የአክብሮት ስግደት ተብሎ በሁለት ይከፈላል ። እኛ ኢያሱ ለመልአኩ እንደ ሰገደ ዮሀንስ ወንጌላዊም እንደዚሁ ለመልአኩ መላልሶ እንደ ሰገደ እግዚአብሄር አምላክ ላከበራቸው ቅዱሳን መስገድ ያከበራቸው እግዚአብሄርን ማክበር መሆኑን አውቀን የአክብሮት ስግደት ስንሰግድላቸው ያልገባቸው ሰዎች ከኢያሱና ከዮሀንስ በላይ ለእግዚአብሄር አምልኮት ተቆርቋሪ በመምሰል ይዘብቱብናል ባይገባቸው ነው ። አንዳንድ ሰዎችም እንደዚሁ በሰሙነ ህማማት ሌሎች በአላት ተደርበው ሲውሉ ስግደት አይገባም እያሉ ህዝቡን በየጊዜው ያደናግራሉ ። በፍትሀ ነገስት አንቀጽ ፲፭ በጌታችን በአል በእመቤታችን በአል ስጋ ወደሙ ከተቀበሉ በኋላ ሰጊድ አይገባም ይልና በጌታ በአል አድንኖ በእመቤታችን በአል አስተብርኮ በቅዱሳን በአል ሰጊድ ይላል ። ነገር ግን ይህ ሀተታ ለየትኛው ስግደት እንደ ተነገረ መገንዘብ ያስፈልጋል ።
አንደኛ የህማማት ዝርዝር ሁኔታ የተጻፈው በአንቀጸ ጾም ነው ይህ ሀተታ ግን የሚገኘው በአንቀጸ ጸሎት ነው ። ከህማማት ጋር ፈጽሞ ግንኙነት የለውም ። ሁለተኛ ፍትህ መንፈሳዊ በአንቀጽ ፲፭ ሀተታውን ሲጀምር ወዘይጼሊ ቅድመ ይስግድ ወበዘይበጽህ ዝክረ ሰጊድ ለእግዚአብሄር ልኡል በጊዜ ጸሎት በማለት የሚጸልይ ሰው አስቀድሞ አንድ ጊዜ ወይም ሶስት ጊዜ ሰጊድን ከሚያነሳ አንቀጽ ላይ ሲደርስ ለአብነትም ንሰግድ ለከ ኦ ዘለከ ይሰግድ ኩሉ ብርክ ንስግድ ሎቱ ወንሰብሆ ምስለ አብ ወወልድ ንሰግድ ለከ ክርስቶስ እሰግድ ለአብ ወወልድ ወመንፈስ ቅዱስ አሀተ ስግደተ እሰግድ ለእግዝእትነ ማርያም ድንግል ወላዲተ አምላክ እሰግድ ለመስቀለ እግዚእነ ኢየሱስ ክርስቶስ የመሳሰለ ንባብ ሲያጋጥም መስገድ እንደሚገባ ያዛል ።
ስለዚህ በግል ጸሎት ጊዜና በንስሃ ወቅት ስለሚሰገደው ስግደት ወይም አንድ ባህታዊ ጾር እንዳይነሳብኝ ብሎ ምእመናን ክብር ለማግኘት ብለው ስለሚሰግዱት ስግደት የተወሰነውን ስርአት ከህማማት በአል አከባበር ጋር ያለ ስፍራው ማምጣት ስህተት ነው ። ምክንያቱም ሰሙነ ህማማት አርብ ስቅለትን ጨምሮ ከጌታችን አበይት በአላት አንዱ ነው ። በአሉ ደግሞ የሚከበረው በማህሌት በቅዳሴ ሳይሆን ባለቤቱ በመሰረተው በሀዘን በጸሎት በልቅሶ በስግደት ነውና ። ስለሆነም ማንኛውም በአል የአመትም ይሁን የወር በአል ከህማማት ጋር ቢገጥም እን አልፎ ከፋሲካ በኋላ ይከበራል እንጂ በህማማት ውስጥ አይከበርም ። ስግደትም አይከለከልም ። ታዲያ በአሉ ቦታውን ለቆ ሂዶ እያለ የህማማትን ስግደት እንዴት ያስቀራል ?
መጽሀፉ በጌታችን በአል አድንኖ በእመቤታችን በአል አስተብርኮ ብሎ በቅዱሳን በአል ስግደት ነው የሚለው ። እንን በሰሙነ ህማማት የቅዱሳን በአላት በሚውሉባቸው ሌሎች እለታትም ስግድት መስገድ አይከለከልም ። እነዚያ በግምት የሚነጉዱ ሰዎች ግን የቅዱሳን በአል በህማማት ሲውል አይሰገድም እያሉ ችግር ሲፈጥሩና እገሌ በበአል ጊዜ ይሰግዳል ይላል ። መናፍቅ ነው እያሉ የእውነተኞችን መምህራን ስም ሲያጠፉ ይስተዋላሉ ። ስለዚህ የሚመለከተው አካል ተዉ ሲላቸው ካልተመለሱ ጥብቅ ትምህርት ሊሰጣቸው ይገባል ።
በመሰረቱ ሰላምታ በቁሙ ፍጹም ጤና እረፍት ፍቅር አንድነት ደህንነት ተድላ ደስታ ሰላምታ ቡራኬ የምርቃት ቃል ሰው ሲገናኝ ወይም ሲለያይ የሚናገረው የሚፈጽመው ተግባር ነው ።
ጌታችን በዚህ ሁኔታ ከተያዘ በኋላ ነው እስከ ሞት ድረስ ያን ሉ መከራ የተቀበለው ። ስለሆነም ከሰሙነ ህማማት እስከ በአለ ትንሳኤ ።
በግብረ ህማማት ገጽ ፵፯ እና ፭፻፺፭ ወኢይትአምሁ በበይናቲሆሙ ወኢይአምሁ ወንጌለ ወመስቀለ በእንተ ዘአምሆ ይሁዳ ወኢይዝክሩ ሰሞሙ ለእለ ኖሙ ቅዱሳን አበው ወኢይበሉ ሀዳፌ ነፍስ ይላል ። ይህ ትእዛዝ በእነዚህ ሉ መጻህፍት እየተደጋገመ መጠቀሱ ለአጽንኦተ ነገር ነው ። በሰሙነ ህማማት እርስበርስ መሳሳም ከይሁዳ ሰላምታ ጋር የተያያዘ ስለ ሆነና የይሁዳ ተባባሪ ስለሚያሰኝ እስከ ትንሳኤ ድረስ መሳሳምም ሆነ ወንጌልንና መስቀልን መሳለም ተከልክሏል ።
ወስብሀት ለእግዚአብሄር ።
