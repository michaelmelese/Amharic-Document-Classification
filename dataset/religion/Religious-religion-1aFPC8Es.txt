ከያእቆብ ጋር ወደ ግብጽ የገቡት የእስራኤል ልጆች ስሞች እነዚህ ናቸው ሰው ሁሉ ከቤተ ሰቡ ጋር ገባ ።

ስምኦን ሌዊ ይሁዳ ይሳኮር ዛብሎን ።
ብንያም ዳን ንፍታሌም ጋድ አሴር ።
ከያቆብ ጉልበት የወጡት ሰዎች ሁሉ ሰባ ነፍሶች ነበሩ ዮሴፍም አስቀድሞ በግብጽ ነበረ ።
ዮሴፍም ሞተ ወንድሞቹም ያም ትውልድ ሁሉ ።
የእስራኤልም ልጆች አፈሩ እጅግም በዙ ተባዙም አጅግም ጸኑ ምድሪቱም በእነርሱ ሞላች ።
በግብጽም ዮሴፍን ያላወቀ አዲስ ንጉስ ተነሳ ።
እርሱም ህዝቡን ። እነሆ የእስራኤል ልጆች ህዝብ ከእኛ ይልቅ በዝተዋል በርትተውማል ።
እንዳይበዙ ሰልፍም በተነሳብን ጊዜ ጠላቶቻችንን አግዘው እንዳይወጉን ከምድሪቱም እንዳይወጡ ኑ እንጠበብባቸው አለ ።
በብርቱ ስራም ያስጨንቁአቸው ዘንድ ግብር አስገባሪዎችን ሾመባቸው ለፈርኦንም ፊቶምንና ራምሴን ጽኑ ከተሞች አድርገው ሰሩ ።
ነገር ግን እንዳስጨነቁአቸው መጠን እንዲሁ በዙ እጅግም ጸኑ ከእስራኤልም ልጆች የተነሳ ተጸይፈዋቸው ነበር ።
ግብጻውያንም የእስራኤልን ልጆች በመከራ ገዙአቸው ።
በጽኑ ስራ በጭቃ በጡብም በእርሻም ስራ ሁሉ በመከራም በሚያሰሩአቸው ስራ ሁሉ ህይወታቸውን ያስመርሩአቸው ነበር ።
የግብጽም ንጉስ አንዲቱ ሲፓራ ሁለተኛይቱም ፉሀ የሚባሉትን የእብራውያንን አዋላጆች እንዲህ ብሎ ተናገረ ።
እናንተ የእብራውያንን ሴቶች ስታዋልዱ ለመውለድ እንደደረሱ ባያችሁ ጊዜ ወንድ ቢሆን ግደሉት ሴት ብትሆን ግን በህይወት ትኑር ።
አዋላጆች ግን እግዚአብሄርን ፈሩ የግብጽ ንጉስም እንዳዘዛቸው አላደረጉም ወንዶቹን ህጻናትንም አዳኑአቸው ።
የግብጽም ንጉስ አዋላጆችን ጠርቶ ። ለምን እንዲህ አደረጋችሁ ? ወንዶቹን ህጻናትንስ ለምን አዳናችሁ ?
አዋላጆቹም ፈርኦንን ። የእብራውያን ሴቶች እንደ ግብጽ ሴቶች ስላልሆኑ እነርሱ ጠንካሮች ናቸውና አዋላጆች ሳይገቡ ስለሚወልዱ ነው አሉት ።
እግዚአብሄርም ለአዋላጆች መልካም አደረገላቸው ህዝቡም በዛ እጅግም ጸና ።
እንዲህም ሆነ አዋላጆች እግዚአብሄርን ስለ ፈሩ ቤቶችን አደረገላቸው ።
የሚወለደውን ወንድ ልጅ ሁሉ ወደ ወንዝ ጣሉት ሴትን ልጅ ሁሉ ግን በህይወት አድኑአት ብሎ ህዝቡን ሁሉ አዘዘ ።
