አይን ከጽዮን አንዲት ታዳጊ ታደገ ሶስተኛው የጤና ምሽት ረቡእ ይቀርባል ።
አስራኤል እንድትሄድ ከተወሰነ በኋላ የእስራኤል አለም አቀፍ ልማት ትብብር መስርያ ቤት የእስራኤል የውጭ ጉዳይ ሚኒስቴር የአሜሪካ ይሁዳውያን የጋራ ኮሚቴ እና የሀገሪቱን እጅግ ምርጥ ዶክተሮች ቀዶ ህክምናውን በነጻ ለማከናወን ቃል ገብተዋል ። ከዶክተሮቹ ውስጥ ውስብስቡን ቀዶ ህክምና ለማድረግ የጠየቁ እጅግ ምርጥ የእስራኤል ዶክተሮች አሉበት ።
ከእህቷ ጋር ወደ እስራኤሉ ማእከል የተጓዘችው የምስራች ከጥልቅ ምርመራ በኋላ የተሳካ የአይን ፕላስቲክ ቀዶ ህክምና በዶ/ር ጋይ ቤን ስምኦን እና ዶ/ር ናሆም ሮዘን ተደርጐላታል ። በጥቂት ቀናትም ውስጥ ወደ ወደብ ከተማዋ ሃይፋ በመጓዝ ዶ/ር ዮቭ ቫርዲዘር የፕሮስቴቲክ አይን ከተገጠመላት በኋላ ወደ ኢትዮጵያ ትመለሳለች ብሏል መግለጫው ። ይሄ የተለመደ ቀዶ ህክምና ስላልሆነ በአንድ ሰው ብቻ አይከናወንም ያሉት ዶ/ር ቤን ስምኦን በአለም ዙርያ ካሉ ሌሎች ባለሙያዎች ጋር እንደተወያዩበት ተናግረዋል ። ኪንታሮቱ በትንሽ ቦታ የወጣ ቢሆንም ለአይነ ስውርነት የመዳረግና ህይወት የማጥፋት አቅም እንደነበረው ማወቅ ተችሏል ። አይን ከጽዮን በኢትዮጵያ በቪትናም ማይኒማር አዘርባጃን እና ሌሎች ሀገሮች ይሰራል ።
በሌላም በኩል ውዴ ፕሮሞሽን እና ኢቨንት ኦርጋናይዚንግ ሃላፊነቱ የተወሰነ የግል ማህበር መጪው ረቡእ ከቀኑ 11 ሰአት ጀምሮ በሚያካሄደው ሶስተኛው የጤና ምሽት ስለ ኦቲዝም እንደሚወያይ አስታወቀ ። በቦሌ ሮክ በተዘጋጀው የጤና ምሽት የጥቁር አንበሳ ስፔሻላይዝድ ሆስፒታል የአእምሮ ህክምና ክፍል ሃላፊ ዶር ዮናስ ባህረጥበብ እንዲሁም ሌሎች የህጻናትና ወጣቶች አእምሮ ህክምና ባለሙያዎች በምሽቱ ሙያዊ ማብራርያ ይሰጣሉ ። በኢትዮጵያ የኦቲዝም ታማሚዎች ቁጥር እየጨመረ መምጣቱን ባለሙያዎች ይናገራሉ ።


