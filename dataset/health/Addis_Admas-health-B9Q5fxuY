የነጭ ሽንኩርትን መጥፎ ጠረን መከላከል ይቻላል ።
የነጭ ሽንኩርት ጠረን የሚፈጠረው ሰልፈር የተባለውን ማእድን ከያዙ አራት ዋና ዋና ውህዶች ነው ። እነዚህ ውህዶች ሲበሉ ደም ዝውውር ውስጥ ይገቡና በሳምባና በላብ እጢዎች ይወጣሉ ። ይህ ሂደት ግን መጥፎ ጠረናቸው እንዲቀንስ አያደርግም ። በኦሃዮ ስቴት ዩኒቨርሲቲ ያሉ የምግብ ሳይንቲስቶች የነጭ ሽንኩርትን ጠረን ማጥፋት ባይችሉም ሽንኩርት ከተበላ በኋላ የትኞቹ ምግቦችና መጠጦች ቢወሰዱ ጠረኑን ሊያለዝቡ ይችላሉ በማለት ጥናት ያደረጉባቸውን ምግቦችና መጠጦች ባለፈው ኤፕሪል አንድ የጥናት ወረቀት አሳትመዋል ። መረጃውን ያቀረበው ፖፑላር ሳይንስ የተባሉትን ምግቦችና መጠጦች ሞክሮ መደምደሚያ ላይ መድረሱንም አውስቷል ።
ፖም የኬሚካል ሰንሰለት ይፈጥራል ። ስለዚህ ነጭ ሽንኩርት ከተመገቡ በኋላ ፖምን መብላት መጥፎ ሽታውን ይቀንሳል ብለዋል ሳይንቲስቶቹች ።
አረንጓዴ ሻይ ይጠጡ ይህ ሻይ ፖሊፌኖልስ በተባለ የአትክልት ኬሚካል የተሞላ ነው ። ኬሚካሉ ደግሞ በተመሳሳይ መንገድ አራቱንም የሰልፈር ውህዶች የሚፈጥረውን መጥፎ ሽታ ያጠፋል ወይም ይቀንሳል ። ስለዚህ ነጭ ሽንኩርት ከበሉ በኋላ አረንጓዴ ሻይ ፉት ይበሉበት ።
ትንሽ የሎሚ ጭማቂ ይጠጡ የአሲድ መጠናቸው ከ3.6 የዘ በታች የሆኑ መጠጦች ነጭ ሽንኩርት ሲበላ ተነቃቅቶ የሰልፈር ሽታ እንዲፈጠር የሚያደርገውን የተባለ ኢንዛይም ያጠፋል ። ስለዚህ ነጭ ሽንኩርት ከበሉ በኋላ ሎሚ መምጠጥ ሌላ የሽታው መከላከያ አማራጭ ነው ።




