የኢንተርኔት ጌሞች ለልጆችዎ !
ወቅቱ ክረምት ነው ። ልጆች የአመቱ ትምህርታቸውን አጠናቀው እረፍት የሚያደርጉበት ጊዜ ። በዚህ የክረምት ወቅት ልጆች እንደየአካባቢያቸው እንደየቤታቸውና እንደየልማዳቸው የእረፍቱን ጊዜ የሚያሳልፉባቸው መዝናኛዎች አሏቸው ።
በአሁኑ ጊዜ እንደ አዲስ አበባ ባሉ ከተሞች በስፋት እየተለመዱ ከመጡ የልጆች መዝናኛዎች መካከል ፊልሞች ጌሞችና ፕሌይ ስቴሽኖች ይጠቀሳሉ ።
በተለይ የተለያዩ ጌሞችን ከኢንተርኔት በቀጥታ በመውሰድ ልጆች በስልኮች በላፕቶፖችና በቲቪ ስክሪኖች ጭምር እንዲጫወቱበት ማድረግ እየተለመደ መጥቷል ።
ይሁን እንጂ እነዚህ ጌሞች ከመዝናኛነት ባለፈ ልጆችም ትምህርት የሚያገኙባቸው እንዲሆኑ ማድረግ ያስፈልጋል ። ለልጆችዎ የሚመርጧቸው ጌሞች ቀለል ባለ መልኩ ህጻናት እየተዝናኑ እንዲማሩባቸው ሆነው የተዘጋጁ ሊሆኑ ይገባል ። ለህጻናት በሚመች መልኩ የተሰሩና ህጸናትን እያዝናኑ ለመማር ያስችላሉ የሚባሉ ጌሞችን ከያዙ ድረ-ገጾች መካከል ጥቂቶቹን እነሆ ።

በዚህ ዌብሳይት ላይ ያሉት ጌሞች በተለያዩ ዝርዝር ጉዳዮች የተከፋፈሉ ናቸው ።

የህጻናት መዝሙሮችንና ሳይንስና ምርምር ነክ የሆኑ ነገሮችን ቀለል ባለ ሁኔታ የሚያስረዱና ዝግ ባለ እንቅስቃሴ የተዘጋጁ ቪዲዮዎች የሚገኙበት ክፍል ነው ።

ልጆች ስለ አለርጂክ ስለ ጥርስ ጤና አጠባበቅ ስለ ጤናማ ሰውነት አቋም እንዲያውቁ የሚያግዙ መረጃዎችን በአዝናኝ መንገድ ያቀርባል ።

ልጆች በጨዋታ መልክ ስለ ሂሳብ ጠቃሚ እውቀቶችን የሚገበዩበትና የሂሳብ ችሎታቸውን የሚያሻሽሉበት ጌሞችን የያዘ ክፍል ነው ።

ልጆች የተለያዩ የአለም ክፍሎችን እንዲያውቁ የሚረዱ ጌሞች የተካተቱበት ነው ።

በእንስሳት በተፈጥሮና በህዋ ላይ ባሉ ሳይንሳዊ እውነታዎች ላይ ተመስርተው የተሰሩና ለልጆች መሰረታዊ እውቀትን የሚያስጨብጡ ጌሞች ያሉበት ነው ።

ልጆች በኮምፒዩተር የመጻፍ ችሎታቸውን እንዲሁም የቋንቋ እውቀታቸውን ለማዳበር የሚያስችላቸውና ጥሩ ክህሎትን የሚጨብጡበት ጌሞች የሚገኙበት ክፍል ነው ።

እኒህ ልጆችን እያዝናኑ የሚያስተምሩ ልዩ ልዩ ጨዋታዎችን ያካተቱ ጌሞች ናቸው ።

በአጸደ ህጻናት ደረጃ ላይ ያሉ ህጻናትን እያዝናኑ የሚያስተምሩ ጌሞች ይገኙባቸዋል ።
ወላጆች ልጆቻችሁ አልባሌ ፊልሞችን እያዩ ጊዜያቸውን ከሚያጠፉ እንዲህ አይነት ጌሞችን በመጫን የእረፍት ጊዜያቸውን የትምህርትና የመዝናናት ብታደርጉላቸው አይሻልም ?
