በአመት ሞት መቀነስ ይቻላል !
ተቅማጥ እጅግ አደገኛ ገዳይ በሽታ ነው በተለይ ህጻናትን ። አደገኛነቱ በአህዝ ሲገለጽ አምስት አመት ያልሞላቸው አንድ ሚሊዮን አንድ መቶ ሺህ ያህል ህጻናት በየአመቱ ወይም 3ሺህ ያህል ህጻናት በየቀኑ የዚህ ገዳይ በሽታ ሰለባ እንደሚሆኑ ታውቋል ። ተቅማጥ በመላው አለም ሁለተኛው የህጻናት እጅግ ገዳይ በሽታ መሆኑን የኩባንያው መረጃ ያመለክታል ። የእጅ መታጠብ ባህርይን አስመልክቶ አንድ ቅኝት በ11 አገሮች ተካሂዶ ነበር ። ሽንት ቤት ከተጠቀሙ በኋላ ከመቶ እናቶች እጃቸውን በሳሙና የሚታጠቡት 17 ብቻ ነበር ። ከመቶ እናቶች 45 ያለ ሳሙና በውሃ ብቻ ታጥበዋል ። ብዙ ጊዜ የአንደኛ ደረጃ ተማሪዎች ከት/ቤት የሚቀሩት በታወቀው አደገኛ የልጆች በሽታ ነው በተቅማጥ ። በቻይና በኮሎምቢያና በግብጽ ያሉ የአንደኛ ደረጃ ተማሪዎች ጥሩ የእጅ መታጠብ ልማድ ስላዳበሩ ታመው ከት/ቤት ይቀሩ የነበሩ ልጆች ቁጥር ከ20 እስከ 50 በመቶ ቀንሷል ። እጅን መታጠብ ለተቅማጥ ብቻ ሳይሆን በንጽህና ጉድለት ለሚከሰቱ በርካታ በሽታዎችም ይጠቅማል ። በመላው አገር የመተንፈሻ አካላት ኢንፌክሽን ወረርሽኝ ሲከሰት እጅን መታጠብ ዋነኛ የመከላከያ ዘዴ ነው ። ለምሳሌ ኋለኛ የመተንፈሻ አካል ወረርሽኝን ሲከሰት እጅን በሳሙና መታጠብ ችግሩን ከመቶ 23 እጅ ይቀንሳል ። እጅን በውሃ ብቻ መታጠብ በቂ አይደለም ። አንድ ሰው እጅን በሳሙና ሲታጠብ የማንኛውም አይነ ምድር ባክቴሪያ እጅ ላይ እንዳይኖር ከ44-48 በመቶ ይቀንሳል ። በውሃ ብቻ እጅን መታጠብ ግን 23 በመቶ ብቻ እንደሚቀንስ መረጃው ገልጿል ።
የሳሙና ያለመኖር እጅን በሳሙና ላለመታጠብ በቂ ምክንያት አይደለም ። በ11ዱ አገራት በተደረገው ቅኝት ወይም ዳሰሳ ጥናት ድሃ ከሆኑት መቶ ቤተሰቦች መካከል 95ቱ ሳሙና እንዳላቸው ቢያሳይም ለእጅ መታጠብ የሚጠቀሙት አልፎ አልፎ ነው ። ሳሙናን ከእጅ ይልቅ ለልብስና ለገላ እንዲሁም ለድስትና ሳህን ማጠቢያነት በቅድሚያ እንደሚያውሉት ታውቋል ። ላይፍ ቦይ በ2015 በመላው አለም ያሉ አንድ ቢሊየን ሰዎች በሳሙና እንዲታጠቡ ለማድረግ ያወጣውን እቅድ አንድ ሚሊዮን ሰዎች ለመደገፍ በዚህ አመት በተደረገው ግሎባል ሃንድ ዎሽ ዴይ ቃል መግባታቸውን ዩኒሊቨር አስታውቋል ። ላይፍ ቦይ በሚሸጥበት ቦታ ሁሉ ገበያውን እንደሚመራ ኩባንያው ጠቅሶ ለቤተሰባቸው ጤና በላይፍ ቦይ ስለሚተማመኑ በኤስያና በአፍሪካ ያሉ 73 እናቶች በየሰኮንዱ ሳሙናውን ይገዛሉ ብሏል ። በኩባንያው መረጃ መሰረት ።
በተቅማጥ ምክንያት በመላው አለም በእያንዳንዱ አመት 272 ሚሊዮን የትምህርት ቀናት ይባክናሉ ።
በመላው አለም በየ15 ሰከንዱ አንድ ልጅ በተቅማጥ ይሞታል ።
በመላው አለም አብዛኞቹ በሽታዎች የሚከሰቱት ከአይነ ምድር ጋር በተገናኘ ነው ።
የአለማችን ህዝብ ቁጥር ሰባት ቢሊዮን የደረሰው ባለፈው ጥቅምት ወር ነው ። በእያንዳንዱ ሰው አይነ-ምድር ባክቴሪያዎች ።
እጆቻችን ጀርሞችን በመንካት ዋነኞቹ የበሽታ አስተላለፊ ናቸው ። ስለዚህ እጆቻችንን በሳሙና በመታጠብ በአመት አንድ ሚሊዮን ሞት መቀነስ ይቻላል ።


