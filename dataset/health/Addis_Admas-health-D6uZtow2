ህይወት በማህጸን አለም ።
አንድ ልጅ ተጸንሶ እስኪወለድ ድረስ ያለው የሰው ልጅ እድገት ፍጥነት በጣም አስገራሚና የሚደንቅ ነው ። በአንደኛው ወር ብቻ በጣም ኢምንቷ ኦርጋኒዝም በተጸነሰበት ወቅት ከነበረው ክብደት 10ሺህ ያህል ጊዜ ይጨምራል ። በመጀመሪያዎቹ ሶስት ወራት ከኢምንት ውሃማ ነገር ቁጥር ስፍር ወደሌለው ውስብስብና ጅምር የሰው ቅርጽ ይለወጣል ። ቅርጹ ባይጠናቀቅም ልጅ እንደሚሆን ግን መገንዘብ ይቻላል ።
እያንዳንዱ ሂደት ይሆናል ብሎ ለማመን የሚከብድና ግምትን የሚፈታተን ረቂቅ የእድገት ለውጥ ነው ። አንደኛው የለውጥ ሂደት ለሚቀጥለውና ለዋነኛው ሁለንተናዊ እቅድ በሚያስገርም ፍጹም ትክክለኛነት ያስተላለፋል ። ይህ 267 ያህል የሚፈጀው የትራንስፎርሜሽን ወይም የለውጥ ሂደት የራስና የማንኛውም ሰው የማይታመን የህይወት ታሪክ የሚጀመርበት የእድገት ሂደት ነው ።
ተቃራኒ ጾታ የሆኑ ሰዎች ወሲባዊ ግንኙነት በሚፈጽሙበት ጊዜ ያኮረተ ወይም ለመጸነስ ዝግጁ የሆነ የሴቷ እንቁላል ከወንዱ የዘር ፍሬ ለመጀመር በከፍተኛ ፍጥነት በመሽከርከር ይዋሃዳሉ ።
የእናቱንና የአባቱን የዘር ውርስ ይዞ የተጸነሰው እንቁላል መጠን በጣም የሚገርም ነው ። በእንግሊዝኛው ፊደል አይ አናት ያለችውን ነጥብ የሚያክል ነው ። ነገር ግን ይቺ ኢምንት ጽንስ ከሁሉም ልጆች ልዩ የሆነውን ልጅና ከማንኛውም ወላጅ ልዩ የሆኑትን የእናቱንና የአባቱን የወ/ሮና የአቶ እገሌን የዘር ሀረግ አጠቃላ ይዛለች ።
ህዋሳቱ መከፋፈል ሲጀምሩ ቢሆንም ጽንሱ ማህጸን ለመድረስ ሶስት ወይም አራት ቀናት ይፈጅበታል ። ብዙ ጊዜ ጽንሱ ማህጸን የሚደርሰው በ16ኛው የህዋስ ክፍፍል ደረጃ ነው ።
በእነዚህ የመጀመሪያ ቀናት እን አስገራሚ ለውጥና እድገት ስለሚካሄድ ሁለት የተለያዩ ሴሎች በግልጽ ማየት ይቻላል ። ከፍተኛ ጥንቃቄ የሚሹትንና የልጁን የውጪኛ አካላት የሚፈጥሩትን ዝርግና በፍጥነት ጠላቂ ህዋሳትና የልጁን የውስጠኛ አካላት የሚፈጥሩ ክብና የሚያምሩት በዝግታ ጠላቂ ህዋሶች ይፈጠራሉ ።
ከአራተኛው እስከ ስድስተኛው ወይም ሰባተኛ ቀን ድረስ የጽንሱ መጠን ከነጥብ ከፍ ብሎ የስፒል ጥቂቶቹን በመክፈት በውስጣቸው የያዙትን ደም ያስወጣል ።
ስ መሰሉ እንቁላል የተባሉ ጸጉር መሰል ነገሮች በመላ አካሉ ላይ ያበቅላል ። ጥቃቅን ተክሎች ስራቸውን በጥልቀት ሰደው ምግብ እንደሚስቡት ቪሊዎቹም ስራቸውን እጅግ ጥቂት በሆነው ደም ውስጥ ተክለው ኦክስጂንና ምግብ ይመጣሉ ። ምግቡም ስ መሰሉን እንቁላል በፍጥነት ያሳድገዋል ።
እነዚህ ሁሉ ለውጦች ሲከናወኑ እናቲቱ ማርገዟን እን አታውቅም ። ምክንያቱም ቢያንስ ከ21ኛው ቀን በፊት ማርገዟን ማወቅ ስለማትችል ነው ።
በዚህ ጊዜ ሞለል ያለው ማህጸን ውስጥ የሚገኙት በርካታ ክብ ሴሎች ራሳቸውን ወደ ትናንሽ አስልና አሚኒዮ ነው ።
እያንዳንዱ ንብርብር ንጣፍ ወደፊት ልጅ ለሚሆነው ሽል የተለያየ ህዋስ መፍጠሪያ ይሆናል ። አንደኛው ንጣፍ የነርቭ ሲስተም ቆዳ ጸጉር የጣት ጥፍር የጥርስ መስተዋት የአፍንጫና የጉሮሮ ግድግዳ ሴሎች መፍጠሪያ ይሆናል ። መካከለኛው ንጣፍ የሽሉ ጡንቻ አጥንትና ጅማት ደምና የደም ስሮች ኩላሊትና የድድ መፍጠሪያ ሴል ይሆናል ። ሶስተኛው ንጣፍ ደግሞ አንጀትና ለአብዛኛው መተንፈሻ አካላት ሲስተም መስሪያነት ይውላል ።
ቀጣዩ ለውጥ ወይም ትራንስፎርሜሽን ደግሞ ምናልባት ከሁለም የላቀው ተአምራዊ ሂደት ነው ። በ19ኛው ወይም በ20ኛው ቀን ሞለል ያለው ክብር ነገር በአካሉ ላይ በሁለቱም በኩል ወደታች የሚሄድ ጐድጐድ ያለ ቦይ መሳይ ነገር ይፈጠራል ። ቦዮቹ በአንድ ጫፍ ይገናኛሉ ያ የልጁ ራስ መሆኑ ነው ። ቦዮቹ ከፍና ዝቅ እያሉ በመተጣጠፍ ሲቀራረቡ ሞላላው ክብ ነገር የግማሽ ጨረቃ ወይም የደጋን ቅርጽ ይይዛል ። የደጋኑ የውጪኛ እጥፋት የልጁ ጀርባ ይሆናል ። በጥቂት ቀናት ውስጥ ደግሞ አከርካሪን የሚጠቁም ነገርና አእምሮ ውስጥ የሚገኙ ነገሮች በራስ መጨረሻ የሚገኘውን ጐድጐድ ያለ ስፍራ ሙላት ይጀምራሉ ። ከዚያ በኋላ በአጭር ጊዜ ውስጥ ለመጀመሪያ ጊዜ እጅና እግር መሆኑን የሚጠቁሙ ትናንሽ ቡጥ መሰል ነገሮች ማቆጥቆጥ ይጀምራሉ ። በ21ኛው ቀን በጣም አስፈላጊና ጠቃሚ የሆነው ልብ ይፈጠራል ። ከዚያም ያ ልብ ከ10 ቀናት በኋላ መምታት ይጀምራል ።
ጽንሱን የያዘው ሞለል ያለ ከረጢት በማርገብ ረገድ የሚጫወተው ሚና ከፍተኛ ነው ።
ከዚህ ጊዜ ጀምሮ ሽሉ በፍጥነት የልጅ ገጽታ እየያዘ ይሄዳል ። በሁለተኛው ወር ከራስ እስከ መቀመጫው ሲረዝም ክብደቱ ደግሞ ከ28 ግራም በላይ ይሆናል ። የተለያዩ የአካል ሲስተሞቹም በአጭር ጊዜ ውስጥ ምን ሊሆኑ እንደሚችሉ በግልጽ ያሳያሉ ወይም ይለያሉ ። በዚህ ጊዜ አይንና ሽፋሽፍቱ የተፈጠሩ ቢሆንም አይኑ ግን ለጊዜው እንደተከደነ ነው ። ጾታም ይለያል ። የእጅና የእግር መፈጠር ከመጠናቀቁም በላይ ሁለቱም ጣቶች ጥፍር አብቅለዋል ። ሽሉ እጅ እግሩን ማንቀሳቀስ ቢጀምርም እናቲቱ ግን ይህን የመጀመሪያ ጊዜ እንቅስቃሴ መገንዘብ አትችልም ። ለሁለት ወራት ሲመታ የቆየው ልብ ጡንቻም ጠንክሯል ።
በዚህ ጊዜ ሽሉ መዋጥ ብቻ ሳይሆን መተንፈስን ለመለማመድ ይመስላል ዙሪያውን ከከበበው የፕሮቲን ፈሳሽ ጥቂት ይጐነጫል ። ፈሳሹ ወደ ሳንባው ሲገባ ሽሉ የመተንፈሻ ጡንቻዎቹን በመጠቀም ያስወጣዋል ። ይህ ሁሉ ልምምድ ሲሆን ሽሉ እስኪወለድ ድረስ ኦክሲጅንና ምግቡን የሚያገኘው ከእናቱ ነው በእትብት አማካኝነት ። እነዚህ ሁሉ አስገራሚ ለውጦችና እድገቶች የሚከናወኑት በመጀመሪያዎቹ ሶስት ወራት ነው ። አሁን የእናቲቱ ማህጸን ማደግ ቢጀምርም ምናልባት በራሷ አይነ ካልሆነ በስተቀር የሆዷን ማደግ ሌሎች አይገነዘቡትም ። በቀጣዮቹ ስድስት ወራት ሽሉ ወደ ልጅ መጠን የሚያድግ ሲሆን አዲስ ልጅ ሆኖ ሲወለድ የሚያደርገው ነገር ችሎታም ቀስ በቀስ ያድጋል ።
እናትና ሽሉ የሚገናኙት በእትብት ብቻ ነው ። እትብቱ ነርቭ ስለሌለው የእናትና የሽል ነርቭ ሲስተሞች በጭራሽ አይገናኙም ። ስለዚህ እናቲቱ የምታስበው ወይም የምታየው ነገር ሽሉን በፍጹም አያውከውም ። ስለዚህ ሰው አካል ላይ ጠቆር ወይም ነጣ ያለ ነገር ሲኖር እናቱ እሷን ወይም እሱን እርጉዝ ሆና የሆነ ነገር ሲያምራት የዳበሰችው ወይም የነካችው ቦታ ሽታ ነው የሚለው ብዙ ዘመናት ያስቆጠረው አፈ-ታሪክ ውሸት ነው ማለት ነው ። የሽሉ የነርቭ ሲስተም በእናትየው ጋር በፍጹም እንደማይገናኘው ሁሉ የደም ዝውውር ሲስተሙም ከእናቱ ጋር ፈጽሞ የተለያየ ነው ። ሽሉ ከእናቱ ጋር በጭራሽ የማይገናኝና የራሱ የሆነ ደም ነው የሚያመርተው ። ሁለቱ የደም ዝውውሮች ኦክስጅንም ሆነ ምግብ የሚለዋወጡት በእርግዝና ወቅት በማህጸን ውስጥ በሚፈጠርና እንደተወለደ በሚበጠሰው እትብት ነው ። በሽሉ እንብርት ላይ ተጣብቆ የሚገኘው እትብት ከ12 እስከ 15 ሳ.ሜ ርዝመት ሲኖረው ቪሊ በተባሉ ጥቃቅን የደም ስሮች የተሰራ ነው ። የሽሉ መተንፈሻና ምግብ መፍጫ ሲስተሞች እድገት ዘገምተኛ ነው ። ስለዚህ ወደፊት የሚወለደውን ልጅ ወክሎ የሚተነፍሰውና ምግብ የሚፈጨው እትብት ስለሆነ ለ ሽሉ የሚሰጠው ጥቅም እጅግ ከፍተኛና በዋጋ ሊተመን የማይችል ነው ።
እናቲቱ የሽሉ እንቅስቅሴ የሚሰማት በአራተኛው ወር መጨረሻ ገደማ ነው ። መጀመሪያ አካባቢ እንቅስቅሴው በጣም ደካማ በመሆኑ የሽሉ እጅና እግር እንቅስቃሴ ጠንከር ለማለት ሳምንታት ሊወስድ ይችላል ። አሁን በእርግዝናው አጋማሽ ነን እንበል ። በዚህ ጊዜ ሽሉ 15 ሳ.ሜ ርዝመትና 170 ግራም ክብደት ይኖረዋል ። ቅንድብና ሽፋሽፍቱ መታየት ይጀምራሉ ። የልብ ምቱ ጠንከር በማለቱ ለመጀመሪያ ጊዜ በልብ ምት ማዳመጫ ሊሰማ ይችላል ። ልቡ በአንድ ደቂቃ 136 ጊዜ ይመታል ። ይህም የእናቱን ልብ ምት እጥፍ ያህል ማለት ነው ።
ሽሉ በ6ኛው ወር መጨረሻ አንድ ማስመርያ ያህል ርዝመትና ግማሽ ኪ.ግ ያህል ክብደት ይኖረዋል ። በዚህ ጊዜ ሲታፈን ድምጽ ማሰማት የፊት ጡንቻዎቹን ማንቀሳቀስና ማስነጠስ ይችላል ። አይኖቹ የተሟላ እድገት ላይ ቢደርሱም ብርሃን ብቻ ነው የሚለዩት ። አሁን ሽሉ በሚያስደንቅ ሁኔታ ጥንካሬ በማምጣት አካሉን መዘረጋጋትና እራሱን ማገላበጥ ይችላል ። የደረት ጡንቻዎቹ በየእለቱ ለመተንፈስ በሚያደርጉት ዝግጅት ይበልጥ እየጠነከሩ ነው ። ኩላሊቶቹ ለማጣራት አንጀቱ ምግብ ለመፍጨት ዝግጁ ቢሆኑም ቆሻሻ ማስወገጃ ስለሌለ መደበኛ ስራቸውን የሚጀምሩት ልጁ ሲወለድ ነው ። ሽሉ ከተወለደ በኋላ የተፈጥሮ ግዴታ የሆነውን አበላል ለመለማመድ የመጥባት እንቅስቅሴ ያደርጋል ። አንዳንድ ልጆች ከመወለዳቸው በፊት እንደሚያደርጉት አውራ ጣቱን ሊጠባ ይችላል ።
በዘጠነኛው ወር መጨረሻ አካባቢ ወይም በ252ኛው ቀን ገደማ ሽሉ የሆድ ውስጥ እድገቱን ጨርሶ ለመወለድ ዝግጁ ይሆናል ። ጽንስ ተፈጥሮ ለመወለድ 267 ቀናት ይፈጃል የሚባለው አማካይ ስሌት ነው ። አብዛኛውን ጊዜ ልጁ ይወለዳል ተብሎ ከሚጠበቅበት ቀን 15 ቀናት ቀድሞ ወይም ዘግይቶ ሊወለድ ይችላል ።
ሊወለድ የደረሰ ሽሉ ብዙውን ጊዜ ከ2 ተኩል እስከ 3 ኪ.ግ ሲመዝን 48 ሳ.ሜ ወይም አንድ ማስመሪያ ያህል ቁመት ይኖረዋል ። በማህጸን ውስጥ ያለው ቦታ እንዲበቃው የእጁን ክንዶች ደረቱ ላይ አጥፎ ሲያስቀምጥ ጭኖቹን ደግሞ ኩርምት ብሎ ሆዱ ላይ ያኖራል ። አብዛኛውን ጊዜ እንቅልፍ ላይ የሆነ ይመስል ጸጥተኛ ነው ። ነገር ግን አሁን እጅና እግሮቹን ሲያንቀሳቅስ እናቲቱ የሚሰማት ግፊት ሃይለኛ ነው ። እርግዝናውን የሚከታተለው ሀኪም ሽሉ በምን ሁኔታ ላይ እንዳለ ለማወቅ የእጁን መዳፍ እናቲቱ ማህጸን ላይ ቢያሳርፍ ሽሉ ዝም የሚል እንዳይመስላችሁ እጁን በማወራጨት የቦክስ ምላሽ በመስጠት ተቃውሞውን ይገልጻል ።
በዚህ ጊዜ ሽሉ ትንሽ ነገር ግን የተሟላ የሰው ልጅ ፍጡር ነው ። አሁን በማንኛውም ቀን ለመወለድ ወይም ወደዚች አለም ለመምጣት ማንነቱን የሚፈታተን የመጀመሪያውን ፈታኝ ሁኔታ ይጋፈጣል ። አሁን የሚጠበቀው የእሱ መምጣት ወይም መወለድ ነው ። እናቱ ማህጸን ውስጥ ሆኖ ያካበተውን የሚደንቁ ተግባራዊ ልምዶች ከተወለደም በኋላ ይቀጥላል ። በአጭሩ የማንኛውም ሰው ህይወት ከመወለዱ በፊት ይህን ነው የሚመስለው ።
