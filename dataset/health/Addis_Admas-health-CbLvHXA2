የስነ ልቦናዊ ጤንነት መለኪያዎች ።
የማህበራዊ ሳይንስና የስነልቦና ባለሙያ ።


ስነልቦናዊ ጤንነት ምንድነው ?
ስነ ልቦናዊ ጤንነት ስንል አንድ ሰው በስነልቦና አቋሙ ሊደርስበት የሚገባው የስሜት የአስተሳሰብና የባህሪ ደረጃ ነው ። ይህም በአብዛኛው ማህበረሰብ ሊከወንና ማህበረሰቡ ሊቀበለው የሚችለው ስነ ልቦናዊ አቋም ነው ። ጤናማ ሲባል በአንድ ማህበረሰብ ውስጥ መካከለኛ የሆነው ነገር ሲወሰድ ነው ። ይህንን ትርጉም ለመረዳት ስነ ልቦናዊ ጤንነት ያላቸው ሰዎች ምን አይነት ስሜት አስተሳሰብና ባህሪ እንዳላቸው ለማየት እንሞክራለን ።
የስነ ልቦናዊ ጤንነት መለኪያዎች ምንድናቸው ?
1 ራስን መውደድ ።
ራስን መቀበልንና ራስን መውደድን ወይም ለራስ ዋጋ መስጠትን ያመለክታል ። ይህ ማለት ግን ከመጠን ያለፈ ራስን መውደድን ወይም ከመጠን ያለፈ ለራስ ዋጋ መስጠትን ለስነ ልቦናዊ ጤንነት አይመከርም ። ስለዚህም ስነ ልቦናቸው ጤናማ የሆኑ ሰዎች ራሳቸውን ይወዳሉ ወይም ማንነታቸውን ይቀበላሉ ነገር ግን ራሳቸውን ከመጠን በላይ አይወዱም ወይም ከልክ ያለፈ ክብር ለራሳቸው አይሰጡም ።
2 ራስን ማወቅ ።
ስነልቦናዊ ጤንነት ያላቸው ሰዎች ራሳቸውን ያውቃሉ ። እውነተኛ ስሜቶቻቸውንና የውስጥ ፍላጐቶቻቸውን ይረዳሉ ። ሁልጊዜ ራሳቸውን የመፈተሻ ጊዜ አላቸው ። ሶቅራጠስ የተባለው የግሪክ ፈላስፋ ራስህን እወቅ ከሚለው ሃሳቡ ጋር አብሮ ይሄዳል ። አንዳንድ የስነ ልቦና ባለሙያዎች ራስን መፈተሽንና ራስን ማወቅን ትኩረት ሰጥተው እንዲመለከቱ ደንበኞቻቸውን ያበረታታሉ ።
ራስን ስለማወቅ ካነሳን የ ጆሃሪ መስኮት ን እዚህ አራተኛው የማንነታችን ክፍል ውስጥ ተደብቆ ነው የሚገኘው ።
አንድ የስነልቦና ባለሙያ ደንበኛው ስለራሱ እንዲያውቅና አቅሙን እንዲያወጣ ይረዳዋል ። ስነ ልቦናዊ ጤንነት ያላቸው ሰዎች ራሳቸውን ያውቃሉ ይረዳሉ ።
3 በራስ መተማመንና ራስን መግዛት ።
ስነልቦናዊ ጤንነት ያላቸው ሰዎች በራሳቸው መተማመን አላቸው ። በግላቸው መስራት ያለባቸውን ማንንም ሳይፈልጉ ይሰራሉ ከሌሎች ጋር ሆነው መስራት ያለባቸውንም ነገር ሃሳባቸውን በግልጽ በማቅረብ አብረው ይሰራሉ ። ድርጊታቸውንና አካሄዳቸውን እንደሚቆጣጠሩት ያምናሉ ። የብዙ ሰዎች ችግር የበታችኝነት ስሜት ነው ። ሰዎች የበታችነት ስሜት እየተሰማቸው ከሄደ ነገሮችን ሁሉ ከውጫዊ ምክኒያቶች ጋር የማያያዝ አባዜ ይጠናወታቸዋል ። ይህም ማለት ገዢ ምልከታቸው ውጫዊ ይሆናል ማለት ነው ።
ሁለት አይነት ገዢ ምልከታዎች አሉ ። እነዚህም የውስጥ ገዢ ምልከታዎች ይባላሉ ። የሰዎች ባህሪ በእነዚህ ሁለት ምልከታዎች ከፍተኛ ተጽእኖ ይደርስበታል ። የእነዚህ ሁለት ገዢ ምልከታዎች ምንነትና በሰዎች አኗኗር ላይ የሚፈጥሩት ተጽእኖ ቀላል አይደለም ።
የውስጥ ገዢ ምልከታ ያላቸው ሰዎች በህይወታቸው ያሉ ስኬቶች የራሳቸው ጥረትና ውሳኔ ውጤቶች እንደሆኑ ያምናሉ ። ባይሳካላቸው ደግሞ አስፈላጊውን ጥረት ባለማድረጋቸው እንደሆነ ያምናሉ ። በዚህም ምክኒያት በህይወታቸው ለሚሆነው ነገር ሃላፊነትን ይወስዳሉ ። እነዚህ ሰዎች የራሳቸው እሴትና እምነት ንግግራቸውንና ድርጊታቸውን ይወስናል ። ለደረሱበትና ለሚገጥሟቸው ነገሮች አግባብ የሆነ ሃላፊነትን ይወስዳሉ ።
የውጪ ገዢ ምልከታ ። በዚህ ምክኒያት ለውድቀታቸውና ላልተሳካላቻው ነገር ሃላፊነትን አይወስዱም ። ሃላፊነቱ የሌላው አካል ነው ብለው ያምናሉ ። በዚህም ምክኒያት ለንግግራቸውና ለድርጊታቸው መሰረታዊ ምክኒያት የሌሎች ስሜት አመለካከትና እምነት ነው ። የእናቴ መቀነት አደናቅፎ ጣለኝ እንደማለት ሰበበኛ ይሆናሉ ። እኔ ግብ ስላላስቀመጥኩ እኔ በትጋት ስላልሰራሁ ላስቀመጥኩት ግብ እቅድ አውጥቼ ስላልተንቀሳቀስኩ የሚፈለግብኝን ትኩረት ስላልሰጠሁ ወዘተ ይሄ ሆነብኝ አይሉም ማለት ነው ። በተቃራኒውም ለድላቸው ወይም ለስኬታቸው የእነሱ ወሳኝ ሚና እንዳለ ስለማያምኑ ራሳቸውን በመሸለም ደስታን አያጣጥሙም ማለት ነው ።
በሌላ በኩል ራሳቸውን የሚገዙ ሰዎች በተንሽና ምላሽ የሚጐተጉቱ ወይም የሚፈልጉ ነገሮች ናቸው ።
ስቲቨን ኮቬይ የተባሉ ሰው ስለ ተንሽና ምላሽ ጽንሰ ሃሳብ በሰፊው ያብራራሉ ። እኚህ ሰው እንደሚሉት በተንሽና ምላሽ መካከል አንድ የማሰቢያ ነጻነት ስፍራ አለ ። ወደ ህይወታችን ተንሽ ሲመጣ ምላሹ ጥሩ ወይም መጥፎ እንዲሆን የምንወስነው በዚህ የማሰቢያ ነጻነት መጠቀም ስንችል ነው በማለት ያስረዳሉ ።
አንድ ተመሳሳይ ተንሽ ወደ ሁለት ሰዎች በአንድ ጊዜ በተመሳሳይ ቦታና ሁኔታ ቢመጣ የሁለቱ ሰዎች በተንሹ መጐዳት ወይም መጠቀም የሚወሰነው በአመዛኙ በተንሹ ተፈጥሮ ሳይሆን ለተንሹ በሚሰጡት ምላሽ ነው ። ለዚህም ነው በዚህ የተንሽና ምላሽ ጽንሰ ሃሳብ ትንታኔ ሰው ተንሽ ሲገጥመው ለአፍታ ቆም ብሎ ምን ማድረግ እንዳለበት ማሰብ የሚገባው ። እዚህ ላይ ልብ ማለት የሚያስፈልገው ተንሹን መቆጣጠር አለመቻላችንና መቆጣጠር የምንችለው ምላሻችንን መሆኑን ነው ።
በአመዛኙ ባህሪያችንን የሚወስነው ወደ እኛ የሚመጣው ተንሽ ሳይሆን ለተንሹ የምንሰጠው ምላሽ መሆኑን ነው ። እንግዲህ ተንሽ ሲመጣ ወይም ሊመጣ እንደሚችል ስንገምት የማሰቢያ ጊዜ ሊኖረን ያስፈልጋል ። በዚህም ራስን የመግዛት አቅማችንን ማሳደግ ያስፈልጋል ። በመጽሃፍ ቅዱስም ላይ ከተማን ከሚገዛ ራሱን የሚገዛ እንደሚበልጥ ተጽፏል ። ይህ እንግዲህ የሚያሳየው ከንቲባ ከመሆን ራስን መግዛት ምን አይነት ልእልና እንደሆነ ነው ።
ስነ ልቦናዊ ጤንነት ያላቸው ሰዎች በራሳቸው ይተማመናሉ ራሳቸውንም ይገዛሉ ።
4 ግልጽ የሆነና መጠነኛ ተስፋ ያለበት የተጨባጭነትን እይታ ።
ስነ ልቦናዊ ጤንነት ያላቸው ሰዎች ገሃዱን ወይም ተጨባጩን አለም የሚያዩበት መንገድ ትንሽ ተስፋ ጠብ ያለበት ነው ። በአንድ ማህበረሰብ ውስጥ ተጨባጭነት ምንድነው ? በሚለው ነገር ስምምነት አለ ።
ከዚህ ስምምነት በተለየ መልኩ ማፈንገጥ ስነ ልቦናዊ ችግር ነው ተብሎ ይታመናል ። ሆኖም ስነ ልቦናዊ ጤንነት ያለው ሰው ስለ ራሱ አቅም እና ስለ ወደፊት ህይወቱ መጠነኛ አረንጓዴ መብራት ሊኖረው ይገባል ። ይህም ተስፋ ማለት ነው-ከተጨባጩ ትንሽ አንድ እርምጃ መሄድ ያስፈልጋል ። ተስፋ ባይኖር ህይወት ምን ትመስል ነበር ? ለማሰብ ያስቸግራል ።
5 ድፍረትና ነገሮችን መቋቋም መቻል ።
ስነ ልቦናዊ ጤንነት ያለው ሰው የራሱን ፍርሃት የመቋቋምና ሃላፊነትን የመውሰድ ድፍረት አለው ። አስፈላጊ ሲሆንም ምክኒያታዊነት ላይ የተመሰረተ ሪስክ ይወስዳል ። አዲስን ሁኔታ መላመድ ይችላል ። ከአስቸጋሪ ሁኔታዎችም ውስጥ ለመውጣት አቅም አለው ። በተጨማሪም ጉድለቶችና ችግሮች በኑሮ ውስጥ ሊኖሩ እንደሚችሉ በማወቅ ድክመቶችንና ችግሮችን ተቀብሎ ለማሻሻል ወይም ለመፍታት ይጥራል እንጂ አንዳች ጉድ እንደመጣበት አያስብም ። ከወደቁበት ተነስተው አቧራቸውን አራግፈው ሁሉን እንደ አዲስ እንደሚጀምሩ ሰዎች ነገሮችን የመቋቋም ችሎታ አለው ።
6 ሚዛናዊነት ።
ሚዛናዊ ህይወት መኖር የስነ ልቦናዊ ጤንነት መኖር መገለጫ ነው ። ስራና ጨዋታን ሳቅንና ለቅሶን ስሜታዊነትንና ምክንያታዊነትን ንፉግነትንና ለጋስነትን ወዘተ ሚዛናዊ በማድረግ መኖር ጥበብም እንደሆነ ይነገራል ። ብልህ ሰው እንቁላሎቹን ሁሉ በአንድ ቅርጫት ውስጥ አያስቀምጥም የሚለው አባባል ከሚዛናዊነት ጋር አብሮ ይሄዳል ። አርስቶትል የተባለው የግሪክ ፈላስፋ ጥበብ ያለበት ምርጫ ሁለቱን ተቃራኒ ጽንፎች ትቶ መካከለኛውን መምረጥ ነው ይላል ። አብርሃም ማስሎውም በግል ፍላጐትና በማህበረሰብ ፍላጐት መካከል ከፍተኛ ልዩነት በሚፈጠርበት ጊዜ ሚዛናዊነትን መጠበቅ እንደሚያስፈልግ ገልጿል ።
በመሆኑም ስነ ልቦናዊ ጤንነት ያላቸው ሰዎች ሚዛናዊ ናቸው ።
7 ሌሎችን መውደድ ።
ስነልቦናዊ ጤንነት ያላቸው ሰዎች ሌሎችን ይወዳሉ ። በመጽሃፍ ቅዱስ ላይ ባልንጀራህን እንደ ራስህ ውደድ የሚለው ትእዛዝ ሁለት የስነ ልቦና ጤንነት አመልካቾችን በአንድ ላይ አጣምሮ የያዘ ነው ። እነዚህም ከላይ በአንደኛ ደረጃ የጠቀስነውን ራስን መውደድና ይኸኛውን ሌሎችን መውደድን ። ሰው ራሱን ወድዶ ሌሎችን የማይወድ ከሆነ የስነ ልቦና ጤንነቱ የተሟላ አይደለም ።
ስነልቦናዊ ጤንነት ያላቸው ሰዎች ለሌሎች ሰዎችና ለሰው ልጅ በአጠቃላይ ደህንነት ሰዎችን የሚፈልጉ ሰዎች በአለም ላይ በጣም ጤናማ ሰዎች ናቸው ይላሉ ።
የአእምሮ ጤንነት ላይ የሚሰሩ ባለሙያዎች በቤተሰብና በማህበረሰብ መታቀፍና የመውደድ አቅም መኖር እንዲሁም ሌላውን ሰው መቅረብ የስነ ልቦና ጤንነት ቅድመ ሁኔታ ነው ብለው ያምናሉ ።
8 ህይወትን መውደድ ።
እርስዎ የተለያዩ የህይወት ገጽታዎችን ይወዳሉ ? የስነ ልቦና ጤንነት ያላቸው ሰዎች ህይወት የያዘችውን የተለያዩ ገጽታዎች ያደንቃሉ ደግሞም ይደሰቱበታል ። እነዚህ ሰዎች ንቁ ጉጉና በተለያዩ የህይወት ገጽታዎች የሚደነቁ ናቸው ። ህይወትንም ለመማር ለማደግና ከሌሎች ጋር የተለያዩ ነገሮችን አብሮ ለመካፈል እድል የምትሰጥ ናት ብለው ይደሰቱባታል ። እነዚህ ሰዎች እግዚአብሄር የሰራት ቀን ይህቺ ናት ሃሴትን እናድርግ በእርሷም ደስ ይበለን እያሉ በማለዳ ተነስተው ወደ ተሰጣቸው ቀን የሚገቡ ይመስላሉ ።
9 በአላማ መኖር ።
ስነ ልቦናዊ ጤንነት ያላቸው ሰዎች በአላማ የሚኖሩ ናቸው ። ትርጉም ያለውና ግብ ያለው ኑሮ የሚኖሩ ናቸው ። በኑሮ ውስጥ ትርጉም አጥቶ መኖር ደስታን ያሳጣል ተስፋንም ያጨልማል ።
ማሞ ቂሎ መንገድ ጀምሮ ሲሄድ ሲሄድ አንድ መንታ መንገድ ላይ ደረሰና ቆመ ። በአጋጣሚ ስንዝሮን አገኘውና የትኛውን መንገድ ልከተል ? አለው ስንዝሮም የት ለመሄድ ፈልገህ ነው ?
ማሞ ቂሎም አይ አላውቀውም ብሎ መለሰለት ። ስንዝሮም ቀበል አደረገና የትኛውንም መንገድ ብትከተል ያደርስሃል ። አለውና ጥሎት ሄደ ይባላል ። አላማ ይዞ የማይኖር ሰው ልክ እንደ ማሞ ቂሎ መሄዱን እንጂ የት መድረስ እንደሚፈልግ አያውቀውም ። አንዳንድ ሰው የት እንደሚሄድ ሳያውቅ በቀን ውስጥ ማንን እንደሚያገኝ ሳይወስን ከቤት የሚወጣበት ሁኔታ አለ ። ወደ ሳሪስ መንገድ ጀምሮ ድንገት መኪና ሲያገኝ መዳረሻው ፒያሳ ሊሆን ይችላል ። ራእይ የሌለው ህዝብ መረን ይወጣል ተብሎ ተጽፎ የለ !
የተከበራችሁ አንባቢያን በሚሊዮን የሚቆጠሩ ሰዎች በአለም ላይ የስነልቦና ችግር እንዳላቸውና በየአመቱ ወደ አንድ ሚሊዮን የሚጠጉ ሰዎች ራሳቸውን እንደሚያጠፉ የአለም ጤና ድርጅት ገልጿል ። ከላይ የተጠቀሱትን የስነ ልቦና ጤንነት መገለጫዎች በመገንዘብና የአእምሮ ደህንነታችንን በመጠበቅ የተሻለ ስብእና ባለቤት እንሁን ።
ቸር እንሰንብት !
ጸሀፊውን ኢ-ሜይል አድራሻው ።

ማግኘት ይቻላል ።


