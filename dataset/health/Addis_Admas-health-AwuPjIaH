ላይፍ ፊትነስ ሳይፊትን ጠቀለለ ።
የተለያዩ የስፖርት መስሪያ መሳሪያዎችን አምርቶ ለገበያ በማቅረብ የሚታወቀው የላይፍ ፊትነስ እናት ድርጅት ብራንዝዊክ ኮርፖሬሽን በእድሜ ለገፉ ሰዎች ጠቃሚ የሆኑ የስፖርት መስሪያ እቃዎችን በማምረት የሚታወቀውን ሳይፈት የተባለ ድርጅት በመግዛት የድርጅቱ አካል ማድረጉን አስታወቀ ።
የላይፍ ፊትነስ ፕሬዚዳንት ሚስተር ክሪስ ላውሶን እንደገለጹት ላይፍ ፊትነስ ሳይፊትን መግዛቱ ቁጥራቸው በፍጥነት እያደገ ያለውን በእድሜ የገፉ ወገኖችን ሊረዳ የሚችል ምርት ለማቅረብ ያስችለናል ብለዋል ።
ይህም ድርጅቱ ጡረተኞች እንዲሁም ልዩ እርዳታና እንክብካቤ የሚያሰፈልጋቸው ወገኖች ለሚገለገሉባቸው ቦታዎች ለአረጋውያን መንከባከቢያ ተቋማት ለማረሚያ ቤቶችና የተአድሶ ስፍራዎች አስፈላጊ የሆኑ ምርቶችን የስፖርት መስሪያ ለማቅረብ እንደሚያስችላቸው ገልጸዋል ።
ላይፍ ፊትነስ ለጂም የሚሆኑ የአካል ብቃት እንቅስቃሴ ምርቶች የመዝናኛ ጠረጴዛዎች እንዲሁም የተለያዩ እቃዎች አምርቶ ለገበያ በማቅረብ ቀዳሚ የሆነ ድርጅት ነው ።
