በህክምናና በመድሃኒት ዘርፍ ላይ የሚሰራ ጀርመናዊ ድርጅት በኢትዮጵያ ስራ ጀመረ ።
ህገወጥ መድሃኒቶችን ለመቆጣጠር የሚያስችል መሳሪያ ለጤና ጥበቃ ሚ/ር አበርክቷል ።
በህክምና በመድሃኒትና በኬሚካል ዘርፍ አዳዲስ ምርቶችን በማቅረብ የሚታወቀውና ዋና መ/ቤቱ በጀርመን አገር የሆነው መርክ የተሰኘው ድርጅት በኢትዮጵያ ስራ ጀመ ። ይህ በአዲስ አበባ ከተማ የተከፈተው አዲስ ድርጅት ሱዳንን ኢትዮጵያንና ፈረንሳይኛ ተናጋሪ የሆኑ የአፍሪካ አገሮችን የሚየገለግልና በቀጠናው የመጀመሪያው ማእከል ነው ተብሏል ።
ድርጅቱ በትሮፒካል አካባቢዎች እምብዛም ትኩረት ባልተሰጣቸውና እንደ ቢልሀርዚያ ያሉ አደገኛ በሽታዎችን ለማስወገድ በሚደረገው ጥረት ከፍተኛ አስተዋጽኦ እንደሚኖረውም የድርጅቱ ሃላፊዎች ከትናንት በስቲያ በሸራተን አዲስ በሰጡት ጋዜጣዊ መግለጫ ላይ አስታውቀዋል ።
ድርጅቱ በመሰረተው የአለም አቀፍ ፋርማ ሄልዝ ፈንድ ፕሮግራም ስር ሁለት አነስተኛ ላብራቶሪዎች ለጤና ጥበቃ ሚ/ር ያበረከተ ሲሆን መሳሪያዎቹ ህገወጥና የጥራት ደረጃቸውን ያልጠበቁ መድሃኒቶችን ለመቆጣጠር የሚያስችሉ መሆናቸውም ተገልጿል ።
መርክ በጀርመን አገር በ1968 አ.ም ጀምሮ የሚሰራ በህክምና በመድሃኒትና በኬሚካል ዘርፍ የተሰማራ አንጋፋ ኩባንያ ነው ።
