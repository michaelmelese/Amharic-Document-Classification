የነጭ ሽንኩርት ፋይዳ እና የአጠቃቀም ጥንቃቄ ።
ከእነዚህ የነጭ ሽንኩርት ጠቀሜታዎች መካከል ጥቂቶቹን እነሆ ።
ነጭ ሽንኩርት በውስጡ ከያዘው የሰልፈር ማእድን የተሰሩ አለይን እና አሊሲይን የተባሉ ኬሚካሎች በሰውነታችን ውስጥ ያለውን የቅባት ክምችት ይቀንሳሉ ።
የምግብ መፍጨት ሂደቱ የተቀላጠፈ እንዲሆን ያደርጋል ።
የደም ውስጥ ኮሌስትሮልን ይቀንሳል ።
የደም ግፊትን ያስተካክላል ።
የልብ በሽታን ይከላከላል ።
ስትሮክና የልብ ሴሎች መጐዳት እንዳይከሰቱ ያደርጋል ።
መወሰድ ያለባቸው ጥንቃቄዎች ።
ነጭ ሽንኩርት በተፈጥሮው የደም ፍሰትን የመጨመር ባህርይ ስላለው ከፍተኛ የደም መፍሰስ ችግር ያለባቸው ሰዎች ሊመገቡት አይገባም ።
የጥርስ የድድ መድማት ችግሮች እና የጨጓራ ቁስለት ያለባቸው ሰዎች እንዲመገቡት አይመከርም ።
ከ2 አመት በታች ያሉ ህጻናት ነፍሰ ጡር ሴቶችና ጡት የሚያጠቡ እናቶች ነጭ ሽንኩርትን ባይመገቡት ይመረጣል ።
እንደ አስፕሪን ዋርፋሪን ትራይ ሶፒዲን የመሳሰሉ መድሃኒቶችን የሚጠቀሙ ሰዎች ነጭ ሽንኩርትን መመገብ የለባቸውም ።
አብዝቶ መጠቀም ለከፋ ጉዳት ሊዳርግ ስለሚችል ነጭ ሽንኩርትን በምንመገብ ጊዜ በአነስተኛ መጠን ሊሆን ይገባል ። በተቻለ መጠን ነጭ ሽንኩርትን ሳናበስል መጠቀም ይኖርብናል ።
ምክንያቱም በውስጡ የሚገኘው ጠቃሚ ነገር በእሳት ሊጠፋ ይችላል ። እናም ሁልጊዜ ነጭ ሽንኩርትን በጥሬው ይመገቡ ።
