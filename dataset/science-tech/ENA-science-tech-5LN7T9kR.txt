ዲላ ዩኒቨርሲቲ በ5 ሚሊዮን ብር ወጪ ያስገነባው የስነ ህዝብና የጤና ምርምር ማእከል ተመረቀ ።
ዲላ ሰኔ 10/2012 ዲላ ዩኒቨርሲቲ በአምስት ሚሊዮን ብር ወጪ በወናጐ ወረዳ ያስገነባው የስነ ህዝብና የጤና ምርምር ማእከል ዛሬ ተመርቆ ለአገልግሎት ዝግጁ መሆኑን ገለጸ ።

ዩኒቨርሲቲ ፕሬዝዳንት ዶክተር ችሮታው አየለ በምረቃ ስነ ስርአቱ ላይ እንደተናገሩት ማእከሉ በጌዴኦ ዞን ወናጐ ።
ወረዳ የተገነባ ሲሆን በዋናነት በአከባቢው የሚስተዋለውን ከፍተኛ የሆነ የህዝብ መጠጋጋት የሚያስከትለውን ችግር ።
በምርምርና ጥናት ለመቅረፍ ይሰራል ።
እንዲሁም በስነ ተዋልዶ ዙሪያና በሌሎች የጤና ጉዳዮች ምርምር በማካሄድና በማስተማር ህብረተሰቡን ለማገዝ ጥረት እንደሚያደርግ ተናግረዋል ።
ከዚህ በተጨማሪ ማእከሉ ለወጣቶች የውይይት እድል የሚፈጥርና እውቀት የሚገበዩበት ይሆናል ነው ያሉት ።
በቀጣይ የሰው ሃይልና ግብአቶችን በማሟላት የምርምር ስራ ለሚሰማሩ ምሁራን ድጋፍ ያደርጋል ብለዋል ።
የጌዴኦ ዞን አስተዳደሪ አቶ ገዙ አሰፋ በበኩላቸው በወናጐ ወረዳ በአንድ ስኩየር ኪሎ ሜትር ውስጥ ከ1 ሺህ 200 በላይ ህዝብ የሚኖርበትና ከፍተኛ ጥግግት እንዳለ ገልጸዋል ።
በስነ ተዋልዶ ጤና ዙሪያ ግንዛቤ ለመፍጠርም ሆነ በጥግግቱ ሳቢያ የሚመጡ ችግሮችን በምርምር ለመለየት የማእከሉ መገንባት አስተዋጽኦው የጐላ መሆኑን ተናግረዋል ።
ማእከሉ የህዝብ እንደመሆኑ መጠን ወደ ፊት ዩኒቨርሲቲው ለሚሰራው የምርምር ስራ ህብረተሰቡ ተገቢውን መረጃ በመስጠት ትብብር እንዲያደርግ አሳስበዋል ።

በጤናና በስነ ተዋልዶ የምርምር መረጃዎች ምንጭ እንዲሁም የምርምር ውጤቶችን በአካባቢ ለሚገኘው ህብረተሰብና ለጤና ።
ተቋማት ለማድረስ የሚረዳ መሆኑን የተናገሩት ደግሞ የዲላ ዩኒቨርሲቲ ጤናና ህክምና ሳይንስ ኮሌጅ ምክትል ።
ፕሬዚዳንት ዶክተር ሰላማዊት አየለ ናቸው ።
በስነ ተዋልዶ መስክ የመጀመሪያና የሁለተኛ ዲግሪ የምርምር ስራ የሚከናወንበት በመሆኑ ጠቀሜታው ከዩኒቨርሲቲውና ከማህበረሰቡ አልፎ ለሀገር የጐላ ፋይዳ እንዳለው አብራርተዋል ።
ከምረቃው ስነ ስርአት ጐን ለጐን የዩኒቨርሲቲውና የጌዴኦ ዞን ከፍተኛ አመራሮች የችግኝ ተከላ መረሃ ግብር አካሄደዋል ።
