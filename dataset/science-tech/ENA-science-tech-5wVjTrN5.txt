መረጃ ሰጪ የሞባይል መተግበሪያ ይፋ ሆነ ።
አዲስ አበባ ህዳር 21/2011 የአዲስ አበባ ጥቃቅንና አነስተኛ ኢንተርፕራይዞች ልማት ቢሮ ለአንድ ማእከል ተገልጋዮች ቅድመ-መረጃ የሚሰጥ የሞባይል መተግበርያ ስራ ላይ አዋለ ።
ላለፉት ስድስት ወራት በአዲስ አበባ መገናኛና ኢንፎርሜሽን ኮሙኒኬሽን ኤጀንሲ ሲለማ የቆየው የሞባይል መተግበሪያ ዛሬ ይፋ ሆኗል ።
የቢሮው ሃላፊ አቶ ጀማሉ ጀንበር በዚሁ ወቅት እንደተናገሩት የሞባይል መተግበሪያው በአንድ ማእከል የሚሰጠውን አገልግሎት ቀልጣፋ ያደርገዋል ።
ህብረተሰቡ ለአገልግሎት ወደ ቢሮ ከመሄዳቸው በፊት ማሟላት የሚገባውቸውን መረጃ ስለሚሰጥ የማይገባ ምልልስና እንግልትን እንደሚያስቀር ተናግረዋል ።
በተጨማሪ ስለሚሰጡ አገልግሎቶች ሰፊ ግንዛቤ እንዲኖራቸው ያደርጋል ብለዋል ።
የሞባይል መተግበሪያውን ያስተዋወቁት የአዲስ አበባ መገናኛና ኢንፎርሜሽን ኮሙኒኬሽን ኤጀንሲ ሃላፊ ዶክተር አቢዮት ባዩ መተግበሪያው ከቀድሞ ሳይንስና ቴክኖሎጂ ሚኒስቴር ጋር በትብብር እንደተሰራ ገልጸዋል ።
መረጃው በተቋሙ የሚሰጡ አገልግሎቶችን ዝርዝር አገልግሎቱን ለመጠቀም የሚያስፈልጉ ነገሮችና ከክፍለ ከተማ እስከ ወረዳ ያለውን የተቋማት አድራሻ የሚያሳይ መሆኑን ጠቁመዋል ።
ይህ ስራ የመጀመሪያው ክፍል ሲሆን በቀጣይ ወደ ተግባር የሚገባው ሁለተኛው ዙር መተግበሪያ ደግሞ ተገልጋዮች ካሉበት ሆነው የኦንላይን ምዝገባና አገልግሎት የሚያገኙበት እንደሚሆን አስታውቀዋል ።
ተገልጋዮች አንድ ጊዜ ብቻ ኢንተርኔትን በመጠቀም ጉግል ፕሌይ ላይ በእንግሊዝኛ ወይም የሚለው ጽፈው አፕሊኬሽኑን በማውረድ መጠቀም እንደሚችሉ አስታውቀዋል ።

