የከተማ አስተዳደሩን ንብረት ለማስተዳደር የሚያስችል መተግበሪያ ይፋ ሆነ ።
አዲስ አበባ ህዳር 17/2013 ይፋ አደረገ ።
መተግበሪያው የከተማ አስተዳደሩን ንብረት በተመለከተ እስከ ወረዳ ድረስ በአንድ ማእከል ለማስተዳደር የሚያስችል ነው ።
በአስተዳደሩ የመንግስት ህንጻና ንብረት አስተዳደር ባለስልጣን የንብረት ዘርፍ ምክትል ስራ አስኪያጅ ውብሸት ሙላቱ መተግበሪያው የመንግስት ንብረቶችን ብክነት ለማስቀረት የሚያስችል ነው ።
መተግበሪያው የንብረት ቁጥጥርና አስተዳደርን የሚያዘምን ስለመሆኑም አስረድተዋል ።
የመንግስትን ንብረት ለሚያስተዳድሩ የተቋማት ተወካዮች በየደረጃቸው ስለ ሶፍትዌሩ በቂ ገለጻ ከተደረገላቸው በኋላ በቀጣይ ወደ ሙከራ ትግበራ ይገባልም ብለዋል ።
የተቋማት ንብረት ግዥና አወጋገድ ስርአትም በተገቢው መንገድ እንዲከናወን መተግበሪያው የሚያግዝ መሆኑን አብራርተዋል ።
የአዲስ አበባ ከተማ አስተዳደር የፋይናንስና ኢኮኖሚ ልማት ቢሮ ሃላፊ ወይዘሮ ነጂባ አክመል ሶፍትዌሩ የንብረት አስተዳደርን በማዘመን ኋላቀር በሆነ መንገድ በወረቀት በመመዝገብ ይከሰት የነበረውን የንብረት ብክነት ይታደጋል ብለዋል ።
