አ.ብ.ቁ.ተ የዳታ ሴንተርና ኮር ባንኪንግ ሲስተም ማሻሻያ ግንባታ እያካሄደ ነው ።
ባህርዳር ሰኔ 14/2012 ።
የአማራ ብድርና ቁጠባ ተቋም አብቁተ የፋይናንስ ዘርፉን ለማዘመን 300 ሚሊዮን ብር በሆነ ወጪ የዳታ ።
ሴንተርና ኮር ባንኪንግ ሲስተም ማሻሻያ ቴክኖሎጂ ግንባታ እያካሄደ መሆኑን አስታወቀ ።
የተቋሙ ዋና ስራአስፈጻሚ አቶ መኮንን የለውምወሰን ለኢዜአ እንደገለጹት ተቋሙ የሲስተም ማሻሻያውን እያካደ ያለው በፋይናንስ ዘርፉ ተወዳዳሪ ሆኖ ለመዝለቅ ነው ።
የሲስተም ግንባታው በዋናነት ተቋሙ እየሰጠ ያለውን የማይክሮ ፋይናንስ አገልግሎት በቀጣይ ወደ ባንክ ለማሳደግ የያዘውን ግብ ለማሳካት ታሳቢ ያደረገ መሆኑን ተናግረዋል ።
ማሻሻያውም የሞባይልና የኤጀንት ባንኪንግን ጨምሮ በአለም አቀፍ ደረጃ በባንክ ሴክተሩ ተግባራዊ የተደረጉ ቴክኖሎጂዎችን ሁሉ ጥቅም ላይ ለማዋል እንሆነም አስታውቀዋል ።
ተገልጋዩን በቀላሉ የቴክኖሎጂ ተጠቃሚ እንዲሆን ከማድረግ ባለፈ የተቋሙን አሰራርና የአገልግሎት አሰጣጥ በማዘመን ተወዳዳሪ እንዲሆን ያደርጋል ብለዋል ።
የማሻሻያ ግንባታው ከተጀመረ ሶስት ወር እንደሆነው ጠቅሰው በቀጣይ ስድስት ወራት ግንባታው ተጠናቆ ለአገልግሎት እንደሚበቃም ገልጸዋል ።
ተቋሙ ሃዋላን ጨምሮ ሌሎች አገልግሎቶችን የሚሰጡ 500 የማይክሮ ፋይናንስ ቅርንጫፍ ጽህፈት ቤቶችን በመክፈት ለደንበኞቹ አገልግሎቱን ተደራሽ እያደረገ ይገኛል ።
አሁን ላይ እየሰጠ ያለውን የማይክሮ ፋይናንስ አገልግሎት ወደ ባንክ ለማሳደግም ለብሄራዊ ባንክ ጥያቄ አቅርቦ ምላሹን እየጠበቀ እንደሆነም ጠቁመዋል ።
ተቋሙ ፈቃዱን እንዳገኘም ካሉት የማይክሮ ፋይናንስ ቅርንጫፍ ጽህፈት ቤቶች ውስጥ በ60ዎቹ ስራውን በሙከራ ደረጃ ለመጀመር ዝግጁ መሆኑን አብራርተዋል ።
አ.ብ.ቁ.ተ ከተቋቋመ ሩብ ክፍለ ዘመንን ማስቆጠሩንና በአሁኑ ወቅትም ከዘጠኝ ሚሊዮን በላይ ተገልጋይ ደንበኞች እንዳሉት ተመልክቷል ።
