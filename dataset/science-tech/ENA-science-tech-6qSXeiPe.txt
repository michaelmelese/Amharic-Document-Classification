ማእከሉ ከ5 ተቋማት ጋር ለመስራት ስምምነቶችን ተፈራረመ ።
አዲስ አበባ መስከረም 21/2013 አርቲፊሻል ኢንተሊጀንስ ማእከል ከአምስት ተቋማት ጋር በትብብር ለመስራት የሚያስችለውን የመግባቢያ ስምምነቶች ዛሬ ተፈራረመ ።
ከማእከሉ ጋር ለመስራት ስምምነቱን የፈረሙትዘውዲቱ ሆስፒታል አዲስ አበባ ሳይንስና ቴክኖሎጂ ዩኒቨርሲቲ ብሄራዊ ሚቲዎሮሎጂ ኤጀንሲ አዲስ አበባ ቴክኖሎጂ ኢንስቲቲዩትና የኦሮሚያ ህብረት ስራ ባንክ ናቸው ።
ስምምነቶቹ በፋይናንስ በትምህርትና በጤና ዘርፎች በጋራ ለመስራት እንደሚያስችሉ ተገልጿል ።
አርተፊሻል ኢንተለጀንስ ማሽኖች ሰው ሰራሽ የሆነ የማሰብ ክህሎትን በመጠቀም የሰው ልጅን በማገዝ በተለያዩ መስኮች እንዲሰማሩ የሚደረግበት ሳይንሳዊ አሰራር ነው ።
በጤና በግብርና በትራንስፖርት በህዝብ ጥበቃና ደህንነትና በሌሎችም ዘርፎች ጥቅም ላይ በማዋል ለአገር ብልጽግና የሚረዱ የምርምር ውጤቶች ለማፍለቅ እየተሰራበት መሆኑም ተመልክቷል ።
በማእከሉ በአሁኑ ወቅት ከተለያዩ ተቋማት ጋር የምርምር ስራዎችን በማከናወን ላይ እንደሚገኝ ተነግሯል ።
በተለይ በጡት ካንሰር በኢንተለጀንስ የትራንስፖርት ስርአት በፋይናንስና በግብርና ዘርፎች የሚካሄዱት ምርምሮች ተስፋ ሰጪ መሆናቸው ተገልጿል ።
ማእከሉ ለውጥ የሚያመጡና ወደተግባር የሚለወጡ ቴክኖሎጂዎች በተቀናጀ መልኩ ለማፍለቅ መቋቋሙ በቅርቡ ምረቃው በተካሄደበት ስነ ስርአት ላይ መገለጹ ይታወሳል ።
