በኢትዮጵያ የሳይንስ ፈጠራ ቀን እየተከበረ ነው ።
አዲስ አበባ ህዳር 1/2013 በኢትዮጵያ አምስተኛው አገር አቀፍ የሳይንስ ፈጠራ ቀን እየተከበረ ነው ።
ቀኑ እየተከበረ ያለው የሳይንስ ፈጠራ ለሰላምና ለብልጽግና በሚል መሪ ሃሳብ በፓናል ውይይት በኤግዚቢሽንና በተለያዩ መርሃ ግብሮች ነው ።
ቀኑ የሳይንስ የሂሳብና የምህንድስና ተማሪዎችን ለማበረታታትና በዘርፉ ችግሮች ላይ ተወያይቶ መፍትሄ ለማስቀመጥ ያግዛልም ተብሏል ።
የትምህርት ሚኒስቴር ከስቲም ፓወር ከተባለ አለም አቀፍ ድርጅት ጋር በመተባበር እያከበሩት ባለው ቀን የኢትዮጵያ የሁለተኛ ደረጃ ተማሪዎች የሳይንስ ፈጠራዎች እንደሚቀርቡ ተገልጿል ።
በተጨማሪም ለፈጠራ ስራ አሸናፊዎች ሽልማት ይበረከትላቸዋል ።
በአለም የሳይንስ ፈጠራ ቀን ሲከበር ዘንድሮ ለ18ኛ ጊዜ ነው ።
