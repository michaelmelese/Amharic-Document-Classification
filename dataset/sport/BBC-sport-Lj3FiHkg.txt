ኢሊዩድ ኪፕቾጌ ማራቶንን ከ2 ሰአት በታች አጠናቀቀ ።
የፎቶው ባለመብት ።
የፎቶው ባለመብት ።
የፎቶው ባለመብት ።
ኢሊዩድ ኪፕቾጌ ማራቶንን ከሁለት ሰአት በታች በመሮጥ የመጀመሪያው አትሌት ሆነ ። ኪፕቾጌ ሩጫውን ለመጨረስ አንድ ሰአት ከ59 ደቂቃ ከ40 ሰከንድ ፈጅቶበታል ።
የ34 አመቱ ኬኒያዊ አትሌት 42.2 ኪሎ ሜትር ለመሮጥ የፈጀበት ሰአት እንደ አለም ክብረ ወሰን እንደማይመዘገብለት የተገለጠ ሲሆን ለዚህም ምክንያት ነው የተባለው የተጠቀማቸው አሯሯጮች እየተፈራረቁ የሚያሯሩጡት አትሌቶች መሆናቸውና ለሁሉም ክፍት የሆነ ውድድር ባለመሆኑ ነው ።
ኪፕቾጌ ውጤቱን አስመልክቶ ሲናገር ይህ የሚያሳየው ማንም ሰው ሊያሳካው እንደሚችል ነው ብሏል ።
አሁን እኔ አሳክቸዋለሁ ከአሁን በኋላ ሌሎችም እንዲያሳኩት እፈልጋለሁ ብሏል ።
ኪፕቾጌን በሩጫ ይገዳደሩታል ?
ከባህር ዳር አዲስ አበባ የሚወስደው መንገድ ዛሬም አልተከፈተም ።
ነገ በአዲስ አበባ የሚደረግ ሰልፍም ሆነ ስብሰባ የለም-የአዲስ አበባ ፖሊስ ።
ይሀ የኦሎምፒክ ሻምፒዮና የአለም አቀፉን የማራቶን ክብረወሰን በአውሮፓዊያኑ 2018 ጀርመን በርሊን ላይ በሁለት ሰአት ከ01 ደቂቃ 39 ሰከንድ በእጁ አስገብቶ ነበር ።
የለንደን ማራቶንን አራት ጊዜ በማሸነፍ ስሙን የተከለው ኪፕቾጌ ከድሉ በኋላ ባለቤቱ ግሬስን ተጠምጥሞ በመሳም የሀገሩን ባንዲራ ለብሶ በአሯሯጮቹ ተከብቦ ደስታውን ገልጧል ።
ኪፕቾጌ በሚሮጥበት ወቅት ከፊት ከፊቱ በመሆን ሰአቱን የሚጠቁመው መኪና የነበረ ሲሆን 100 ሜትሩን 17 ደቂቃ ከ08 ሰከንድ በመሮጥ ለስኬት በቅቷል ።
ኪፕቾጌን 42 አሯሯጮች ያሯሯጡ ሲሆን ከእነዚህም መካከል የ1500 ሜትር ሻምፒዮናው ማቲው ቹንትሮ ዊትዝ የ5000 ሜትር የመዳብ ባለቤቱ ፓል ቼሊሞና ኖርዌጂያን ወንድማማቾቹ ጃኮብ ፍሊፕና ሄንሪክ ይገኙበታል ።
እነዚህ አሯሯጮች እያረፉ ያሯሯጡት ሲሆን የ1500 እና የ5000 አለም ሻምፒዮና የሆነው በርናንርድ ላጋት የመጨረሻዎቹን ርቀቶች አሯሩጦታል ።
ኪፕቾጌም እነዚህ በአለም አሉ የሚባሉ ዝነኛ አትሌቶች ናቸው አመሰግናለሁ በማለት አክሎም ይህንን ስራ ስለተቀበሉ አመሰግናለሁ ። ያሳካነው በጋራ ነው ብሏል ።
የማራቶን ሯጮቹ ላይ የተላለፈው እገዳ አይደለም ዱቤ ጂሎ ።
17ኛው የአለም አትሌቲክስ ሻምፒዮና የእኛ ሰው በዶሃ ።
የኪፕቾጌ አሰልጣኝ አትሌቱ ልክ እንደ ሌላ ጊዜው የሚጠጣው ውሃ ከጠረጴዛ ላይ አንስቶ ከሚጠቀም ይልቅ በብስክሌት በመሆን ውሃና ሃይል ሰጪ ጄል ሲያቀብሉት ነበር ።
እንዲህ አይነት እገዛ ግን በአለም አቀፉ የአትሌቲክስ ፌዴሬሽን ህግ መሰረት አይፈቀድም ።
ኪፕቾጌ የሮጠበት ስፍራ የተመረጠው የአየር ጠባዩ ምቹ ስለሆነ መሆኑ ተነግሯል ።
ይህንን ሰአት ለማሻሻል የተደረገውን ጥረት በገንዘብ የደገፉት እንግሊዛዊው ባለሀብት ሰር ጂም ራትክሊፍ በኩባንያቸው ፔትሮ ኬሚካልስ ስም ነው ።
ናይክም አምስት የአለማችን ፈጣን የማራቶን ሯጮች ብቻ ያደረጉት አዲስ ሞዴል ጫማ አበርክቶለታል ።
የመጨረሻዎቹን ኪሎ ሜትሮች ያጠናቀቀበት ፍጥነት አስደማሚ ነበር ያሉት ራትክሊፍ ሲሆኑ የኪፕቾጌ አሰልጣኝ በበኩላቸው በዚህ ሙከራችን ሁሉም ነገር እንዳሰብነው ሄዷል ብለዋል ።
ሁላችንንም ነው ያነቃቃው በህይወታችን አቅማችንን በመለጠጥ መፈተሽ እንደምንችል አሳይቶናል ካሉም በኋላ በስፖርቱ አለም ለሌሎች አትሌቶች ከሚያስቡት በተሻለ መሮጥ እንደሚችሉ ያሳየ በሌላ ህይወት መስክ ደግሞ ሌላ ከፍታ መውጣት እንደሚችል ያስተማረ ነው በማለት ድሉን አሞካሽተውታል ።
በአጠቃላይ ታሪክ ተሰርቷል የማይታመን ነገር ነው ብለዋል ።
