የአፍሪካ ብሄራዊ ቡድኖችና ከገንዘብ ጋር የተያያዙ የአንጫወትም ማስፈራሪያዎች ።
ከጨዋታዎች በኋላ ከሚሰጥ የክፍያ ገንዘብ ጋር በተያያዘ ብዙ የአፍሪካ ሃገራት ብሄራዊ ቡድን ተጫዋቾች አንጫወትም እያሉ ሲያስፈራሩ መስማት የተለመደ ነገር ሆኗል ።
በ32ኛው አፍሪካ ዋንጫም የዩጋንዳ ብሄራዊ ቡድን ተጫዋቾች ከምድባቸው ማለፋቸው ካረጋገጡ በኋላ የሀገሪቱ እግር ስ ፌደሬሽን የሽልማት ክፍያውን ከፍ የማያደርግ ከሆነ እንደማይጫወቱ አስታውቀው ነበር ።
ተጫዋቾቹ ስልጠናም አንሰራም በማለት ተቃውሟቸውን ገልጸዋል ። የሀገሪቱ እግር ስ ማህበርም ልምምዳችሁን ቀጥሉ እኛ ገንዘቡን እንጨምራለን በማለት መደራደር መጀመሩ ይታወሳል ። በመጨረሻም ከምድባቸው በማለፋቸው ብቻ ለእያንዳንዱ ተጫዋች 6000 ዶላር ለመክፈል ተስማምቷል ።
የአፍሪካ ዋንጫ ጨዋታዎች መረሃ ግብርንና ውጤቶችን እዚህ ያገኛሉ ።
ለአፍሪካ ዋንጫ የሚፋለሙት ሃያላን እንስሳት ።
ይህ አጋጣሚ በዚህኛው አፍሪካ ዋንጫ ብቻ አራተኛው ክስተት ነው ። የናይጄሪያ ብሄራዊ ቡድን አባላት ቃል የተገባልን 10 ሺ ዶላር ካልተሰጠን ወደ ስልጠና አንሄድም ብለው ነበር ።
በተመሳሳይ የካሜሩን ብሄራዊ ቡድን አባላት ከእግር ስ ማህበሩ ጋር በተፈጠረ ገንዘብ ነክ አለመግባባት ለውድድሩ ወደ ግብጽ ያቀኑት አርፍደው ነበር ።
የዚምባብዌ ተጫዋቾችም ውድድሩን አቋርጠን እንመለሳለን ማለታቸው የሚታወስ ነው ።
የአፍሪካ ብሄራዊ ቡድኖች አመጽ ምክንያት ።
ብሄራዊ ብድኖች ወደ ቀጣዮቹ ዙሮች ባለፉ ቁጥር የሚሰጣቸው የክፍያ መጠን ከፍ እያለ ይሄዳል ። ይህ ማለት ደግሞ ብሄራዊ ቡድኑ በሚያገኘው ስኬት ላይ ተመስርቶ የሃገራቱ የእግር ስ ማህበራት ጠቀም ያለ ገንዘብ ያገኛሉ ።
በዚህ ምክንያት በውድድሩ በመሳተፋቸው ብቻ ተጫዋቾቹ ተጨማሪ ክፍያ ማግኘት ያለባቸው ሲሆን ወደ ቀጣይ ዙሮች ሲያልፉ ደግሞ ተጨማሪ ማበረታቻዎች ማግኘት አለባቸው ።
በተለያዩ የአውሮፓ ሊጐች ለሚጫወቱ ተጫዋቾች ምናልባት የማበረታቻው ገንዘብ ክለቦቻቸው ሚከፍሏቸው ጋር ሲነጻጸር ምንም ማለት ላይሆን ይችላል ነገር ግን በየሃገራቱ ሊጐች ለሚጫወቱት ተጫዋቾች ብዙ ትርጉም አለው ።
ለምሳሌ ሁሉም የእንግሊዝ ብሄራዊ ቡድን ተጫዋቾች በአለም ዋንጫው ለእሩብ ፍጻሜ በመድረሳቸው ያገኙትን የማበረታቻ ገንዘብ ሙሉ በሙሉ ለበጐ አድራጐት ድርጅት ለግሰዋል ።
የአፍሪካ ዋንጫ ጨዋታዎችን ውጤት ይገምቱ ።
በአፍሪካ ሊጐች ለሚጫወቱትና በተለያዩ ውድድሮች ሃገራቸውን ወክለው የሚሄዱት ተጨዋቾች ግን ይህንን የማድረግ እድሉም የላቸውም ። እንደውም ከሃገራቱ የእግር ስ ፌደሬሽኖች ማግኘት የሚገባቸው የማበረታቻ ገንዘብ ሲዘገይ አንዳንዴም ከነጭራሹ ሳይሰጣቸው ሲቀር ይስተዋላል ።
ይህ ደግሞ ተጫዋቾቹን ወደ አመጽና ውድድሩን አቋርጠን እንመለሳለን ወደሚሉ ውሳኔዎች ይገፏቸዋል ።
ተጫዋቾች አንጫወትም ባሉ ቁጥር ለሃገሪቱ እግር ስ ፌደሬሽን መጥፎ ስም ከማሰጠቱ ባለፈ ያለአግባብ ለግለሰቦች ጥቅም የሚውለው ገንዘብ ትኩረት ያገኛል ከብክነትም ይድናል ።
እንደ ዲዲየር ድሮግባ እና ጆርጅ ዊሃ ያሉ ትልልቅ ተጫዋቾች በሃገራቸው ሊግ ለሚጫወቱ የብሄራዊ ቡድን አባላት ድጋፍ በማድረግ ፌደሬሽኖች ላይ ጫና እስከማሳደርም ደርሰው ነበር ።
