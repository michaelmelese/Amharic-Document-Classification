ከእረፍት በኋላ የእንግሊዝ ፕሪምየር ሊግ ተመልሷል ።
የእንግሊዝ ፕሪምር ሊግ ከአለማቀፍ የብሄራዊ ቡድን ጨዋታዎች በኋላ በዚህ ሳምንት መጨረሻ ይቀጥላል ። የመጀመሪያው ጨዋታም በሳምንቱ ተጠባቂ በሆነው በማንቸስተር ዩናይትድና ቼልሲ ጨዋታ ይካሄዳል ።
የቢቢሲው የእግር ስ ተንታኝ ማርክ ላውረንሰን ጨዋታውን እጅግ ወሳኝና በጣም ትልቅ ብሎታል ።
እንደተለመደው ላውሮ በሳምንቱ መጨረሻ የሚደረጉ የእንግሊዝ ፕሪምየር ሊግ ጨዋታዎችን ውጤት ገምቷል ።
የኢትዮጵያና ኬንያ ጨዋታን የታደሙ ደጋፊዎች በምስል ።
ቼልሲ ከማንቸስተር ዩናይትድ ።
ዩናይትዶች በመጨረሻ የፕሪምየር ሊጉ ጨዋታቸው 2 ለባዶ ከመመራት ተነስተው ኒውካስልን 3 ለ 2 አሸንፈው ነው እረፍት ያደረጉት ። ነገር ግን የቡድኑ ችግር ገና አልተቀረፈም ።
ማንቸስተር ከቼልሲው ፈተና በኋላ ማክሰኞ በሻምፒየንስ ሊጉ ከጁቬንቱስ የሚያደርጉት ጨዋታም ቀላል የሚባል አይደለም ።
ቼልሲዎች በበኩላቸው በጣም ጥሩ የሚባል ስ እየተጫወቱ እያሸነፉም ነው ። ኤደን ሃዛርድና ጆርጂንዮ ለማንቸስተር ፈተና እንደሚሆኑ ይጠበቃል ።
የላውሮ ግምት ቼልሲ 1 1 ዩናይትድ ።
የአስር ደቂቃ እንቅስቃሴ የማስታወስ ችሎታን እንዴት ይጨምራል ?
ቦርንማውዝ ከሳውዝሃምፕተን ።
ሳውዝሃምፕተኖች እስካሁን አንድ ጨዋታ ብቻ በማሸነፍ በደረጃ ሰንጠረዡ ታች ላይ ሲሆኑ ቦርንማውዞች ደግሞ በጣም ጥሩ የሚባል ጊዜ እያሳለፉ ነው ።
ማንቸስተር ሲቲ አርሰናልና ቼልሲ ብቻ ናቸው ከቦርንማውዝ በላይ ብዙ ግብ ያስቆጠሩት ።
የላውሮ ግምት ቦርንማውዝ 2-1 ሳውዝሃምፕተን ።
ካርዲፍ ከፉልሃም ።
ለሁለቱም ቡድኖች ይህንን ጨዋታ ማሸነፍ እጅግ ወሳኝ ነው ። ከወራጅ ቀጠና ለመውጣት የሚደረግ ታላቅ ትንቅንቅ ነውና ።
የላውሮ ግምት ካርዲፍ 1-2 ፉልሃም ።
ማንቸስተር ሲቲ ከበርንሌይ ።
ይሄ ጨዋታ ለፔፕ ጋርዲዮላና ለቡድናቸው ሲቲ አሁንም ብዙ ግቦች የሚያገቡበት እንደሚሆን ተስፋ አደርጋለሁ ። በርንሌዮች በበኩላቸው እስካሁን ካደረጓቸው ሶስት ጨዋታዎች ሰባት ነጥቦች መሰብሰብ ችለዋል ። በቅዳሜው ጨዋታ ግን ፈተናቸው ይበዛል ።
የላውሮ ግምት ማንቸስተር ሲቲ 3-0 በርንሌይ ።
አሜሪካዊቷ በብስክሌት እንደወፍ በመብረር ክብረ ወሰን ሰበረች ።
ኒውካስል ከብራይተን ።
ብራይተኖች በመጨረሻ የፕሪምር ሊጉ ጨዋታቸው ዌስትሃምን አሸንፈው ነበር ። አሁንም ግን አሳማኝ ብቃት ላይ ናቸው ብዬ ማሰብ አልችልም ።
የኒውካስሉ አሰልጣኝ ራፋ ቤኒቴዝ ከኋላ ተነስቶ ማንቸስተር ዩናይትድ 3 ለ 2 ያሸነፋቸው ጨዋታ ብዙ ትምህርት እንደሚሆናቸው አስባለሁ ።
የላውሮ ግምት ኒውካስል 2-0 ብራይተን ።
ዌስትሃም ከቶተንሃም ።
ቶተንሃም ከካርዲፍ በነበረባቸው ጨዋታ አስፈላጊውን ሶስት ነጥብ ይዘው ወጥተው ነበር ። በዚህ አመት እያሳዩት ያለው አቋም ግን ብዙዎችን ጥርጣሬ ውስጥ የከተተ ሆኗል ።
ይሄ ጨዋታ ለቶተንሃሞች ከባድ ሊሆንባቸው እንደሚችል አስባለሁ ዌስትሃሞች እነ ሃሪ ኬንን ማቆም የሚከብዳቸው አይመስለኝም ።
የላውሮ ግምት ዌስትሃም 1-1 ቶተንሃም ።
ኢትዮጵያዊው የ100 ሜትር ክብረወሰን ባለቤት ።
ዎልቭስ ከዋትፎርድ ።
ዋትፎርዶች በመጨረሻ ጨዋታቸው በቦርንማውዝ ባላሰቡት ሁኔታ ተሸንፈው ነበር ። ምንም እንን በአዲሱ አመት ጥሩ አጀማመር ያሳዩ ቢሆንም ቀስ በቀስ ግን እየተንሸራተቱ ነው ።
ዎልቭሶች ደግሞ ነጥብ ላለመጣል የሚታገሉ ተጨዋቾች አሏቸው ።
የላውሮ ግምት ዎልቭስ 2-0 ዋትፎርድ ።
ሃደርስፊልድ ከሊቨርፑል ።
ሊቨርፑሎች የግብ እድሎችን ለመፍጠር ብዙ የሚቸገሩ አይመስለኝም ። ጨዋታው ብዙም ፉክክር ይኖረዋል ብዬም አላስብም ።
የላውሮ ግምት ሃደርስፊልድ 0-2 ሊቨርፑል ።
ናይኪ ሮናልዶ ላይ የቀረበው ውንጀላ አሳስቦኛል አለ ።
ኤቨርተን ከክሪስታል ፓላስ ።
ክሪስታል ፓላሶች ካደረጓቸው የመጨረሻ አምስት ጨዋታዎች ማሸነፍ የቻሉት አንዱን ብቻ ነው ። ከአጥቂያቸው ዊልፍሬድ ዛሃ ሁሉንም ነገር መጠበቅ ደግሞ አዋጪ አይደለም ።
የኤቨርተኑ አዲስ አጥቂ ሪቻርልሰን በፊት መስመሩ ላይ ለውጥ አምጥቷል ። ኤቨርተኖች እስካሁን በስምንት ጨዋታ 13 ግቦች አስቆጥረዋል ።
የላውሮ ግምት ኤቨርተን2-0 ክሪስታል ፓላስ ።
አርሰናል ከሌስተር ሲቲ ።
የሌስተሩ አሰልጣኝ ክላውድ ፑዌል ባለፈው በሜዳቸው መሸነፋቸውን ተከትሎ ስራቸውን ሊለቁ ይችላሉ የሚሉ ወሬዎች በዝተዋል ። አሁንም ቢሆን በዚህ ጨዋታ የተሻለ ሌስተር እናያለን ብዬ አላስብም ።
አርሰናል ደግሞ ከዚህ በኋላ በቀላሉ የሚለቀው ሶስት ነጥብ ይኖራል ብዬ አልጠብቅም ።
የላውሮ ግምት አርሰናል 2-0 ሌስተር ሲቲ ።
