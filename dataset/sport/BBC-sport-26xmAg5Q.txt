በአምስት የአለም ዋንጫዎች ወርቅ እንዲመጣ ምክንያት ነኝ አትሌት ገብረእግዚአብሄር ።
የፎቶው ባለመብት ።
የፎቶው ባለመብት ።
የፎቶው ባለመብት ።
አትሌት ገብረእግዚአብሄር ገብረማርያም ተወልዶ ያደገው በትግራይ ክልል በቀድሞዋ ሀውዜን በአሁኗ ሳእሲእ ጻእዳ እምባ ወረዳ ነው ልዩ ስሟ ጻንቃኔት በተባለች አካባቢ ነው ።
በ1976 አ.ም የተወለደው ገብረእግዚኣብሄር ገና ታዳጊ እያለ በ16 አመቱ ጊዜውም በ1992 አ.ም ሩጫን ሀ ብሎ የጀመረው ።
በአለም አቀፍ ደረጃ ለመጀመርያ ጊዜ 2003 ኒው ዮርክ በተካሄደው ማራቶን ላይ ተሳትፎ የወርቅ ሜዳልያ አገኘ ።
ስልጣን ለደም ግፊት አጋልጦኛል ሃይሌ ገብረስላሴ ።
ለቁጥር በሚያዳግቱ የተለያዩ አለም አቀፍ ውድድሮች በግሉም እንዲሁም በሃገርም ደረጃ ተሳትፎ ብዙ ወርቆችን ያስገኘ አትሌት ነው ።
በአሁኑ ወቅት ከሩጫው ባሻገር በአትሌቲክስ ፌዴሬሽንና በኦሎምፒክ ኮሚቴ ምክትል ሃላፊነት እያገለገለ ሲሆን በይፋ ጫማ ባይሰቅልም እምብዛም በሩጫ መድረክ ላይ ሲሳተፍ እየታየ አይደለም ።
ለዚህም ገብረእግዚአብሄር ምላሽ አለው ሩጫ እንደሚታውቀው ብዙ ትኩረት የሚጠይቅ ነው ። ቢዝነስን ጨምሮ በተለያዩ ጉዳዮች ላይ እሳተፋለሁ ። ከዚህ በተጨማሪም በእድሜም እየገፋሁ ነው ። በይፋ ጫማ ባልሰቅልም አሁን ወደዛው ነኝ ።
በዚህና ወቅታዊ ስፖርታዊ ጉዳዮችን በማስመልከት ቢቢሲ ከገብረእግዚአብሄር ጋር ቆይታ አድርጓል ።
አትሌት ገብረእግዚአብሄር ሩጫ በጀመረበት ወቅት ሩጫ በአለም አቀፍ ደረጃ በውድድር ደረጃ ስላለው ስፍራ የጠለቀ እውቀት አልነበረውም ። ትምህርቱን የተማረው እንደ ብዙው የኢትዮጵያ የገጠር ልጅ በእግሩ እየሄደ ነበር አብዛኛውን ጊዜ ደግሞ ርቀቷን በሩጫ ፉት ይላታል ።
ስለ አቶ ዱቤ ጅሎ ሽልማት ምን እናውቃለን ?
እኔ የአርሶ አደር ልጅ ነኝ ። ወላጆቼ ያዘዙኝን በሙሉ ሰርቼ በሰአቱ ትምህርት ቤት ለመድረስ ስለማልችል እየሮጥኩ ነበር የምሄደው ። ከትምህርት ቤት ስመለስም እንዲሁ በሩጫ ነበር ።
ይሄ የአብዛኛው የአርሶ አደር ልጆች ታሪክ ቢሆንም ለገብረ እግዚአብሄር ግን የተለየ እድል እንደፈጠረለት ይናገራል ።
አጋጣሚው ተፈጥሯዊ አቅምን ፈጥሮልኛል ።
ሩጫን ከአንድ ቦታ ወደ አንድ ቦታ በፍጥነት ለመድረስ እንጂ በስፖርቱ አለም ያለውን ስፍራም አልተረዳውም ነበር ። በስፖርት ይሄን ያህል ታዋቂነት እንደሚገኝም አላውቅም ነበር ይላል ።
ውድድር ማካሄድ የጀመረው በትምህርት ቤት በነበረበት ወቅት ሲሆን የ9ኛ ክፍል ተማሪ ሆኖ በትምህርት ቤቱ በተጀመረው ውድድር ለመጀመርያ ጊዜ አንደኛ ወጥቶ የምስክር ወረቀትም አግኝቷል ።
ጊነስ ዎርልድ ሪከርድስ ስለተተከሉት ዛፎች ከኢትዮጵያ የደረሰን መረጃ የለም ።
ከትምህርት ቤቱ በተጨማሪ ሌሎችን ውድድሮችን ማካሄድ የጀመረው ገብረእግዚአብሄር በ1993 አ.ም የ11ኛ ክፍል ተማሪ ሆኖም አዲግራት አቅራብያ በምትገኘው እዳጋ ሀሙስ ከተማ ትምህርት ቤቱን ቀጢን ቃላይ ወክሎ ነበር የተወዳደረው አንደኛም ወጣ ።
ቀጥሎም ወረዳውን ወክሎ 1500 ኪሜ ተወዳደሮ ማሸነፉን ያስታውሳል ። ለመጀመርያ ግዜ ከምስክር ወረቀት በተጨማሪ ሽልማት ያገኘበት መሆኑም ልዩ ያደርገዋል ።
የፎቶው ባለመብት ።
የፎቶው ባለመብት ።
የፎቶው ባለመብት ።
አትሌት ገብረእግዚአብሄር ።
አትሌት ገብረ እግዚአብሄር በተለይ ለእነዚህ ሶስቱ ድሎች የአየርላንድ የኒው ዮርክና አፍሪካ ሻምፒዮን የተለየ ቦታ አለው ። በተለይ ደግሞ የአፍሪካ ሻምፕዮን በኢትዮጵያ የተካሄደ በመሆኑና ከፍተኛ ዝናብ የጣለበት ፈታኝ ውድድርም ስለነበር ከፍ ያለ ትርጉም ይሰጠዋል ።
የት ይቀርልሃል ! አፈር ድሜ ትበላለህ ! ጋሽ አበራ ሞላ ።
በኢትዮጵያ የመጀመርያ ውድድርም ስለ ነበር ሌሎች ኢትዮጵያውያን አትሌቶች ወርቅ እንዲያመጡ ጉልበት የሆናቸው ይመስለኛል የሚል እምነት አለው ።
የአትሌት ገብረ እግዚአብሄር አርአያ ማን ነው ?
ገብረእግዚአብሄር ሩጫን በአጋጣሚ ቢጀምርም በትምህርት ቤት ስለ እነ አትሌት ምሩጽ ይፍጠርና አትሌት ሃይሌ ገብረስላሴ የሩጫ ገድል ሲሰማ በሩጫ ላይ የተለየ ፍላጐት እንዳደረበት ይናገራል ። አበበ ቢቂላም ሌላኛው የገብረእግዚአብሄር አርአያ ነው ።
ለሶስቱ አትሌቶች የተለየ ክብርና አድናቆት እንዳለው ነው የሚናገረው ገብረእግዚአብሄር ሩጫን ለአለም በደንብ ያስተዋወቅነው እኛ ኢትዮጵያውያን ነን የሚል አቋም አለው ።
ገብረእግዚአብሄር ከሁሉም በላይ ለሃይሌ ገብረ ስላሴ ያለው ቦታ ከፍ ያለ እንደሆነ ይናገራል ። በሩጫ ማሸነፉ ብቻ ሳይሆን በሩጫው ለረዥም ግዜ የቆየበት ጽናቱን እንደ ምሳሌ ይቆጥረዋል ። እንዲሁም ደግሞ ከሩጫው በተጨማሪ በቢዝነስ የሚያደርገው እንቅስቃሴና ስኬትም ሌላ የሚያደንቅበት ጉዳይ ነው ።
የፎቶው ባለመብት ።
የፎቶው ባለመብት ።
የፎቶው ባለመብት ።
አትሌት ምሩጽ ይፍጠር በአንድ ኦሎምፒክ ሁለት የወርቅ ሜዳልያ ባለቤት መሆኑን ከፍተኛ ስፍራ ከመስጠቱ በተጨማሪ ለመጀመርያ ጊዜ ሩጫን በውድድርነት ሲሰማ የአትሌት ምሩጽ ይፍጠርን ድል ነበር የሰማው ።
የስድስተኛ ክፍል የሳይንስ መምህሩ ስለ አትሌት ምሩጽ ይፍጠር ማርሽ ቀያሪነት በሚነግሯቸው ወቅት መጀመርያ የሚያወሩት ስለመኪና ማርሽ ይመስለው እንደነደበር በፈገግታ ያስታውሰዋል ።
ምሩጽ ስሙም ምርጥ ማለት ነው ተግባሩም ምርጥ ነበር ። በአካል ሳላውቀው ለረዥም ግዜ በውስጤ ይመላለስ ነበር ምን አይነት ሰው ይሆን ብዬ ሁሌ አስብ ነበር ይላል ።
በኋላም በአካል ተገናኝተው ከተዋወቁ በኋላ ያላቸው ግንኙነት ጠንክሮ እንደ ልጅና አባት ይተያዩ እንደነበር ይናገራል ።
ዘሩባቤል ሞላና በአነቃቂ መንፈስ የታሸው እንፋሎት አልበሙ ።
በህይወት ሳለ እንደ አብሮ አደጐችም ነበር የምንቀራረበው ። እንደ አባቴ ነበር የማየው ። የሃገሪቱም ሆነ አለም ክብር ነበር በማለት በሃዘኔታ ያስታውሳል ።
ለተወሰኑ አመታት አሰልጣኙ እንደነበርም ይናገራል ። በተለያዩ ማህበራዊ ጉዳዮችም ያማክረው እንደነበር ገብረእግዚአብሄር ያስታወሳል ።
ተተኪ አትሌቶችን ከማፍራት ባለፈ የመቀሌ ከተማና ሌሎች በክልሉ የሚገኙ የቱሪዝም መስህቦችን ማስተዋወቅ አላማ ያለው ናትና ስፖት በሚል ከባለቤቱ ከአትሌት ወርቅነሽ ኪዳነ ጋር ባቋቋሙት ተቋም አማካኝነት ሶስተኛው ናትና የጐዳና ሩጫ ባለፈው ወር መቀሌ ላይ ተከናውኗል ።
ትግራይ ክልል በደንብ ከተሰራበት ለስፖርት አመቺ የሆነ ሁኔታ አለ የሚለው ገብረእግዚአብሄር ከሩጫው በሚገኘው ገቢ ሶስት የአትሌቲክስ መንደሮች ለማቋቋም አስቧል ።
የመቀሌ ሰብአ እንደርታ እግር ስ ቡድን ዘንድሮ የኢትዮጵያ ፕሪሚዬር ሊግ ዋንጫን ሲያነሳ በክልሉ የታየው መነቃቃትና መነሳሳት ደግሞ ስፖርት ምን ያህል ጉልበት እንዳለው የሚያሳይ እንደሆነም ያስረዳል ።
የስፖርት መርህ ሰላምና ፍቅር መሆኑን የሚናገረው አትሌት ገብሬ በተለያዩ ምክንያቶች የሚነሱ ግጭቶችና አለመግባቶች ስለስፖርት ምንነት ጠንቅቆ ካለማወቅ የመነጨ እንዳሆነ ይገልጻል ።
የፎቶው ባለመብት ።
የፎቶው ባለመብት ።
የፎቶው ባለመብት ።
ከአትሌት ሃይሌ ገብረስላሴ አገኘኋት በሚለው ተሞክሮ ባገኛት ሳንቲም ኢንቨስት ማድረጉን ይናገራል ።
አዲስ አበባ ውስጥ ሁለት ህንጻዎች ሲኖሩት መቀሌ ከተማ ውስጥ ደግሞ ለሆቴል የሚሆን ህንጻ እያስገነባ እንደሆነ ነግሮናል ።
ከዚህም በተጨማሪ የስፖርት አልባሳትን ከውጭ ወደ ሃገር ውስጥ በማስገባት የተሰማራው ገብረእግዚአብሄር የመቀሌ ሰብአ እንደርታ ማልያ በእርሱ ኩባንያ በኩል እንደሚመጣ ይናገራል ።
አትሌት ገብረ እግዚአብሄር በተለያዩ ሃገራዊ ሃላፊነቶችም በማገልገል ላይ ይገኛል ። በአትሌቲክስ ፌዴሬሽንና በኦሎምፒክ ኮሚቴ ውስጥ በአመራርነት ይሳተፋል ።
በአውሮፓ የኢትዮጵያዊያን ፌስቲቫል ሙዚቃ ስ ፍቅርና ቡጢ ።
ቢሆንም በተለያዩ ጉዳዮች ላይ መሳተፌ ውጤታማነቴ ላይ ድክመት እንዳያስከትልብኝ እፈራለሁ ይላል ።
ሆኖም በምሰራቸው ስራዎች ደስተኛ ነኝ ። ሃገራዊ ግዴታዬን መወጣቴ ደስ ያሰኘኛል ። የአንድ ሰው ህይወትም ቢሆን ከቀየርኩ ደስተኛ ነኝ ።
ፖለቲካ ላይ ለመሳተፍ ፍላጐት እንዳለው ጥያቄ የቀረበለት ገብረእግዚአብሄር ምላሹ አጠር እና ፈርጠም ያለ ነበር በፍጹም ፍላጐት የለኝም የሚል ።
ሆኖም ይላል ገብረእግዚአብሄር ሰዎች ለውጥ ያመጣል ብለው ካመኑብኝ እሰራለሁ ። የወከለኝን ሰው አላሳፍርም ። አቅም አለኝ ብየ ግን አይደለም ።
ወርቄ እያለ አቆላምጦ የሚጠራት ባለቤቱ ወርቅነሽ ኪዳኔም ከሩጫውም ከሚድያውም ርቃለች ።
ወርቄ ለሀገሯ ብዙ ሰርታለች ። ለዛውም ከፍተኛ መስዋእትነትን እየከፈለች ። አሁን ግን እኔም እሷም ወደ መተው ደረጃ ደርሰናል ። የምንችለውን አድርገናል ብየ ነው የማስበው ።
በተለያዩ የአትሌቲክስና ኦሎምፒክ ውድድሮች ኢትዮጵያውያን በቡድን ስራ የተዋጣ ስራ ሲሰሩ እንደነበር አትሌት ገብረ እግአዚአብሄር ይናገራል ።
ሆኖም ወርቅ ላመጣ ብቻ የሚሰጠው እውቅናና ክብር ግን ያንን የቡድን ስራ ዋጋ እንዳይቀንሰው ይሰጋል ።
እኛ እኔም ሆነ ቀነኒሳ ጥሩነሽ ሆነች ወርቅነሽ ሁላችንም የምንሰራው ኢትዮጵያ ወርቅ እንድታገኝ ነው ። በእኛ ምክንያት ሃገር ማፈር የለባትም ብለን ነው ። ስለሆነም ቀነኒሳ ወርቅ አምጥቶ ባንዲራ አንስቶ ሲሮጥ ሁላችንም ተነስተን በደስታ እንጨፍራለን ።
ነገር ግን ወርቅ ያመጣው ላይ ብቻ ከፍተኛ ትኩረት ስለሚሰጥም በመንግስትና በሚድያዎች ላይ መጠነኛ ቅሬታ እንዳለው ግን አልደበቀም ።
ወደ አገር ስትመጣ ለእንዲህ አይነት የቡድን ስራ ክብር ሲሰጥ አይታይም ። ወርቅ ላመጣ ብቻ ክብር መስጠት ራሱን የቻለ ችግር አለበት ። ይህንን ደጋግመን ነግረናቸዋል ይላል ።
አክሎም በእርግጥ እኛ ተሰምቶን አያውቅም ። የምንችለውን አድርገናል ። መስዋእትነት ነበር የምንከፍለው ። ይሄ ከየት የመጣ ነው ካልከኝ ከወከለን ህዝብ አደራ ነው ።
በአምስት የአለም ዋንጫዎች ተሳትፌያለሁ ። በአምስቱም ወርቅ አላመጣሁም ። ወርቅ እንዲመጣ ግን ምክንያት ነኝ ። በሁለት ኦሎምፒክ ተሳትፌያለሁኝ ። በሁለቱም ወርቅ እንዲገኝ ምክንያት ነኝ ። ወርቄ ወርቅነሽ ደግሞ በተመሰሳይ በስድስት የአለም ዋንጫና በሶስት የኦሎምፒክ ውድድሮች ላይ ተሳትፋለች ። እሷም እንደዚሁ ። ወርቅ እንዲመጣ የመጀመርያ ተጠሪ እሷ ነች ። ዘ ካንትሪ ዉማን ይሉዋታል ። ወደፊት ወጥታ ለሁለትና ለሶስት ቆርጣ ደረጃ ታወጣባቸዋለች ። ከተሸላሚዎቹ በላይ ወርቅ እንዲመጣ ምክንያት ነች ። እነሱም ያምናሉ ። ወደ መንግስት ስትመጣ ግን ሌላ ነው ይሄ የአስተሳሰብ ጠባብነት ነው የሚመስለኝ ።
በሩጫ ውድድር ብቻ ሳይሆን በተለያዩ ሌሎች አገራዊ ዘርፎችም እንደዚህ አይነት ተመሳሳይ ችግር እንዳለና መስተካከል እንዳለበት ያሳስባል ገብረእግዚአብሄር ።
ለሁሉም በተለይ ደግሞ መስዋእትነት ለሚከፍለው እውቅና መስጠት አስፈላጊ ነው ። ጥቅም አይፈልግም በማለት ሃሳቡን ይቋጫል ።
