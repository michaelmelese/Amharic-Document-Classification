የአሜሪካዊ ፉትቦል አሰልጣኝ ቡድናቸው በሰፊ ውጤት በማሸነፉ ተቀጡ ።
የፎቶው ባለመብት ።
የፎቶው ባለመብት ።
የፎቶው ባለመብት ።
አሜሪካዊያን ፉትቦል እያሉ የሚጠሩት ስፖርት አሰልጣኝ የሆኑት ግለሰብ ቡድናቸው ተቀናቃኙን 61 ለ 13 በማሸነፉ ለጊዜው ከስራ ታግደዋል ።
የአሜሪካዋ ሎንግ አይላንድ ከተማ ትምህርት ቤት ቡድን አሰልጣኝ የሆኑት ሮብ ሼቨር በከፍተኛ ውጤት በማሸነፍ የከተማይቱን ህግ ጥሰዋል ተብለው ነው የታገዱት ።
ህጉ አሸናፊ ቡድን ከ40 በላይ ነጥብ ካስቆጠረ የአሸናፊው ቡድን አሰልጣኝ ኮሚቴ ፊት ቀርበው ማብራሪያ እንዲሰጡ ያዛል ።
ይህ ህጉ ከወጣ ሶስት አመት ሆኖታል ። አላማው ደግሞ ስፖርታዊ ጨዋነትን ማስረጽ ነው ። አሰልጣኝ ሼቨር በዚህ ህግ የተቀጡ የመጀመሪያው አሰልጣኝ ናቸው ።
የተሸናፊው ቡድን አሰልጣኝ እኔ በውጤቱም ሆነ በጨዋታው ምንም ቅሬታ አልተሰማኝም አሰልጣኙም ቢሆን ምንም ስህተት አልፈጸሙም ሲሉ የሙያ አጋራቸውን ተከላክለዋል ።
አጣሪ ኮሚቴው ፊት ቀርበው ለምን ቡድንዎ በሰፊ ውጤት ሲያሸንፍ ዝም ብለው ተመለከቱ ? ቢያንስ ሁለተኛ ቡድንዎን አያጫውቱም ነበር ወይ ? ተብለው የተጠየቁት አሰልጣኝ ሼቨር አጥጋቢ ምላሽ አልሰጡም ተብለዋል ።
አሰልጣኙ ቅጣቱ ተገቢ አይደለም ብለው ቢከራከሩም ኮሚቴው አንድ ጨዋታ ሜዳ እንዳይገቡ ሲል በይኖባቸዋል ።
ቅጣቱ ብዘዎችን ቢያስገርምም ወጣቶች በከፋ ውጤት ቅስማቸው እንዳይሰበር ስለሚያደርግ ተገቢ ነው ብለው የተከራከሩም አልጠፉም ።
የአንድ ጨዋታ ቅጣት የተላለፈባቸው አሰልጣኝ ሼቨር የቡድናቸውን ቀጣይ ጨዋታ በአካል ተገኝተው መታደም እንዳይችሉ ታግደዋል ።
የሮናልድ ሬገን ቤተ መጻህፍትን ከካሊፎርኒያ እሳት የታደጉት ፍየሎች ።
