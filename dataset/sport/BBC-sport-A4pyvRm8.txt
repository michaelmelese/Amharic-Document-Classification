ሜሲ ከባርሴሎና ጋር ይቆያል ፔፕ ጋርዲዮላ ።
የፎቶው ባለመብት ።
የፎቶው ባለመብት ።
የፎቶው ባለመብት ።
ሊዮኔል ሜሲ ።
በርካታ የስፖርቱ ቤተሰቦች ሰሞኑን አንድ ነገር ላይ ስምምነት ነበራቸው ። የስድስት ጊዜ የባሎን ዶር አሸናፊው ሊዮኔል ሜሲ ከባርሴሎና ጋር ሰሞኑን የፈጠረው ቅራኔ መዳረሻውን ማንችስተር ሲቲ ያደርጋል የሚል ።
ሜሲ የእግር ስ ዘመኑን በባርሳ የሚያጠናቅቅ ይመስለኛል የማምነውም እንደዚያ እንደሚሆን ነው በማለት የማንቺስትር ሲቲው አለቃና የቀድሞው የሜሲ አሰልጣኝ ፔፕ ጋርዲዮላ ግን የበርካቶችን ግምት ከግምት እንዳያልፍ አድርጐታል ።
የ32 አመቱ አርጀንቲናዊ የኮከብ የእግር ስ ህይወቱን ያሳለፈው ከባርሴሎና ጋር ነው ። ነገር ግን በዚህ የውድድር ዘመን መጨረሻ ክለቡን በነጻ ዝውውር መልቀቅ የሚያስችል ስምምነት አለው ።
የአሁኑ የማንችስተር ሲቲው አሰልጣኝ ፔፕ ጋርዲዮላ ከ2008 እ.አ.አ ጀምሮ እስከ 2012 ድረስ ለአራት አመታት ያክል ሜሲን አሰልጥኖታል ። በአራት አመት ጊዜውም ሶስት የላሊጋና ሁለት የቻምፒዮንስ ሊግ ዋንጫዎችን አንስቷል ።
በአንድ ወቅትም እኔ በጣም እድለኛ ነኝ ምክንያቱም ቢያንስ የአለማችንን ምርጡን ተጫዋች ሌዮኔል ሜሲን አሰልጥኜዋለሁ በማለት ጋርዲዮላ ለሜሲ ያለውን አድናቆት ገልጿል ።
ይህ ወደጅነታቸውም አሁን እንደገና ሊያገናኛቸው ይችላል የሚለውን ግምት በበርካቶች ዘንድ አሳድሯል ። ነገር ግን ጋርዲዮላ የማይታሰብ ነው ብሏል ። እዚያው ባርሴሎና ይቆያል የእኔ ፍላጐት ይህ ነው በማለት ።
ጋርዲዮላ ባርሴሎናን ለቆ ወደ ባየር ሙኒክ ሲያመራ ባርሴሎናን በዋንጫ አንበሽብሾት ነበር ። የክለቡም በጣም ስኬታማው አሰልጣኝ የነበረ ሲሆን በአራት አመት ቆይታው 14 ዋንጫዎችን ለስፔኑ ክለብ ባርሴሎና ገቢ አድርጓል ።
ከዚያም ወደ ጀርመን አቅንቶ ጋርዲዮላ ከባየር ሙኒክ ጋር ለሶስት ተከታታይ አመታት የቡንደስ ሊጋውን ዋንጫ ማሸነፍ ችሏዋል ። ወደ እንግሊዝ በማምራትም ማንችስተር ሲቲን በማሰልጠን ያለፉትን ሁለት ተከታታይ የውድድር ጊዜያት በበላይነት የፕሪሚየር ሊጉን ዋንጫ አሸፏል ።
በዚህኛው የውድድር ዘመን ግን ጋርዲዮላ የሚደግመው አይመስልም አንድም ጨዋታ ያልተሸነፈው ሊቨርፑል 13 ጨዋታዎች ብቻ እየቀሩት ማንችስተር ሲቲን በ22 ነጥብ ርቆ ሊጉን እየመራ ይገኛል ።
የፎቶው ባለመብት ።
የፎቶው ባለመብት ።
የፎቶው ባለመብት ።
ፔፕ ጋርዲዮላ ።
የባርሴሎናው የምንጊዜም ኮከብ ሊዮኔል ሜሲ ስድስት ጊዜ የባሎን ዶር አሸናፊ በመሆን የምድራችን ብቸኛ ተጫዋች ሲሆን በባርሳ ቆይታው 10 የላሊጋና አራት የቻምፒዮንስ ሊግ ዋንጫዎችን አሸንፏል ። እስከ ፈረንጆቹ 2021 በባርሳ የሚያቆየው ኮንትራትም አለው ።
ነገር ግን የባርሴሎናው ስፖርቲንግ ዳይሬክተር ኤሪክ አቢዳል ተጫዋቾች በቀድሞው የክለቡ አሰልጣኝ አርኔስቶ ቫልቨርዴ ጊዜ ጠንክረው አይሰሩም ነበር የሚል ክስ ማንሳቱን ተከትሎ ሜሲ የአጸፋ መልስ ሰጥቷል ።
በእንደዚህ አይነት ጠንካራ ንግግሩ ለአመታት የማይታወቀው ሜሲ አሁን መልስ መስጠቱ ክለቡ ጋር መለያየትን ስለመረጠ ሊሆን ይችላል በማለት ተንታኞች ግምታቸውን አስቀምጠዋል ።
አሁን በአቢዳልና በሜሲ መካከል የተፈጠረውን አለመግባባት ጋርዲዮላ ማራገብ አልፈለገም ። ሁለቱንም በአንድ ወቅት ባርሳ ውስጥ ያሰለጠኑት ጋርዲዮላ ስለሌላ ክለብ ተጫዋቾች ማውራት አልፈልግም ሜሲ ግን የእግር ስ ዘመኑን እዚያው ባርሴሎና ውስጥ የሚያጠናቅቅ ይመስለኛል ብሏል ።
