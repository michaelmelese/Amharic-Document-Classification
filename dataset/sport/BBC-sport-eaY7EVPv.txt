የሊቨርፑሉ ቨርጂል ቫንዳይክ ለወራት ከሜዳ ሊርቅ እንደሚችል ተገለጸ ።
የፎቶው ባለመብት ።
የፎቶው ባለመብት ።
የፎቶው ባለመብት ።
ቫን ዳይክ ያጋጠመውን ጉዳት ተከትሎ ለወራት ስ ላይጫወት እንደሚችል ተገለጸ ።
የሊቨርፑልና የኔዘርላንድስ የመሀል ተከላካዩ ቨርጂል ቫን ዳይክ ቅዳሜ እለት በፕሪምየር ሊጉ ከኤቨርተን ሁለት አቻ በተለያዩበት ጨዋታ ባጋጠመው የጉልበት ጉዳት ምክንያት ቀዶ ህክምና እንደሚያስፈልገው ተገልጿል ።
የ29 አመቱ ኔዘርላንዳዊ ከኤቨርተኑ ግብ ጠባቂ ጆርዳን ፒክፎርድ ጋር በመጋጨቱ ነበር በጨዋታው የመጀመሪያ አጋማሽ ተቀይሮ የወጣው ።
ጉልበቱ ላይ የሚደረግለት ቀዶ ህክምና ለምን ያክል ጊዜ ከእግር ስ ሜዳ እንደሚያርቀው ያልታወቀ ቢሆንም ከዚህ በፊት ከነበሩ ልምዶች አንጻር ለወራት ሊቆይ እንደሚችል ተገልጿል ።
ቫንዳይክ በማህበራዊ ሚዲያ ባስተላለፈው ምልእክት ለአዲሱ ፈተናዬ ተዘጋጅቻለሁ ። በአሁኑ ሰአት እንዴት ማገገም እንዳለብኝ ብቻ ነው ማስብ የምፈልገው በፍጥነት ወደ እግር ስ ለመመለስ የቻልኩትን በሙሉ አደርጋለሁ ብሏል ።
አክሎም ምንም እንን የተፈጠረው ነገር ቢያሳዝንም ጠንካራ እምነት ያለኝ ሰው ነኝ ። ሁሌም ቢሆን በከባድ ፈተና ውስጥ ትልቅ እድል አለ ስለዚህ በፈጣሪ እርዳታ በተሻለ ብቃትና ጥንካሬ ስ መጫወት እጀምራለሁ ብሏል ።
ምንም እንን ጉልበት ላይ ከሚደረግ ቀዶ ህክምና ለማገገም በርካታ ወራትን ሊፈጅ ቢችልም የቫንዳይክ ቡድን ሊቨርፑል ግን ተከላካዩ ለምን ያክል ጊዜ ከጨዋታ እንደሚርቅ ከመግለጽ ተቆጥቧል ።
ቀዶ ህክምናውም ቢሆን አፋጣኝ አይደለም የተባለ ሲሆን ሌሎች ቅድመ ዝግጅቶችንም ማድረግ ያስፈልጋል ተብሏል ።
የቫንዳይክ ጉዳት ለአሰልጣኝ የርገን ክሎፕ ትልቅ ፈተና ነው ። የእሱን ጉዳት ተከትሎም ፊታቸውን ብዙም ወደማያስተማምኑት ጆ ጐሜዝ እና ጆዌል ማቲፕ ማዞር ነው ያላቸው አማራጭ ።
ጐሜዝ እና ማቲፕ እአአ ከ2017 በኋላ አንድ ላይ ተሰልፈው የማያውቁ ሲሆን ይህ በራሱ ሌላ ለክሎፕ ትልቅ ፈተና ይሆናል ተብሏል ።
በርካቶችም ገና ከአሁኑ አዲሱ የውድድር አመት ለሊቨርፑል ከባድ ሊሆን እንደሚችል እየገለጹ ሲሆን የቫን ዳይክ አለመኖር የተከላካይ መስመሩን በእጅጉ እንደሚያሳሳው ተገምቷል ።
