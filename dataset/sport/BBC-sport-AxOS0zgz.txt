የሞ ፋራህ የቀድሞ አሰልጣኝ ለአራት አመት ከአትሌቲክስ ታገዱ ።
የፎቶው ባለመብት ።
የፎቶው ባለመብት ።
የፎቶው ባለመብት ።
በ2012 በተካሄደው የለንደን ኦሎምፒክ ላይ ሳላዛር ።
የሞ ፋራህ ቀድሞ አሰልጣኝ አልቤርቶ ሳላዛር ከአበረታች መድሀኒት ጋር በተያያዘ ከስፖርት ለአራት አመት ታገዱ ።
የ61 አመቱ ሳላዛር የአራት ጊዜ የኦሎምፒክ ሻምፒዮን የሆነው ፋራህን ማፍራት የቻለው የናይክ ኦሪጐን ፕሮጀክት ከ2011 እስከ 2017 ድረስ ሲመሩ ቆይተዋል ።
ውሳኔው የተላለፈው በአሜሪካው የጸረ አበረታች መድሃኒት ኤጀንሲ ለአራት አመት ያህል ምርመራ ሲደረግ ከቆየና ለሁለት አመት ያህል በፍርድ ቤት ክርክር ከተካሄደ በኋላ ነው ።
ምርመራው የተጀመረው ቢቢሲ በ2015 ፓናሮማ የተሰኘ ፕሮግራሙ ላይ ጉዳዩን ካቀረበ በኋላ ነው ።
የዛሬዋን ኤርትራ የሚገልጹ አስደናቂ እውነታዎች ።
የጤፍ ቢራ አሜሪካ ውስጥ ገበያ ላይ ዋለ ።
ከአንደኛ ክፍል ዲግሪ እስኪጭኑ ከልጃቸው ጋር የተማሩት አባት ።
ይህ የቢቢሲ ፕሮግራም ከአሜሪካው ፕሮፑብሊካ ድረገጽ ጋር በጋራ በመሆን በአሜሪካ ኦሪጐን ውስጥ በሚገኘው የአትሌቲክስ ማሰልጠኛ ስፍራ የሚሰጡ አበረታች መድሃኒቶችንና የሚካሄዱ ተገቢ ያልሆነ ተግባራትን አጋልጧል ።
የዩኬ ስፖርቶችን የሚቆጣጠረው ዩኬ አትሌቲክስ የራሱን ምርመራ ያካሄደ ሲሆን ለስድስት ጊዜ የአለም ሻምፒዮናው እንግሊዛዊው ፋራህ ከ አሜሪካዊው ሳላዛር ጋር እንዲሰራ ይሁንታውን ሰጥቶት ነበር ።
በናይክ እየተከፈላቸው በርካታ የሳላዛር አትሌቶችን የሚያክሙት ዶክተር ጄፍሪ ብራውን ደግሞ ለአራት አመት ታግደዋል ።
ፋራህ ከሳላዛር ጋር የተለያየው በ2017 መሆኑን ጠቅሶ ከአበረታች መድሃኒት ጋር በተያያዘ አለመሆኑን ግን ገልጿል ።
