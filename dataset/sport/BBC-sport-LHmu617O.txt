ስፖርት ሳኡዲ አረቢያ ለመጀመሪያ ጊዜ የሴቶች የጐልፍ ውድድር ልታዘጋጅ ነው ።
የፎቶው ባለመብት ።
የፎቶው ባለመብት ።
የፎቶው ባለመብት ።
ሳኡዲ አረቢያ በመጪው ህዳር ወር ከ አውሮፓ ሌዲስቱር ኤቨንትስ ጋር በመሆን ለመጀመሪያ ጊዜ የሴቶች የጐልፍ ውድድር ልታዘጋጅ መሆኑ ተገለጸ ።
በዚህ ዝግጅት ሁለት ውድድሮችን ለማካሄድም ታቅዷል ።
ሁለቱም ውድድሮች በሮያል ግሪን ጐልፍ ክለብ እንደሚካሄዱም ተገልጿል ። ሮያል ግሪን ጐልፍ ከጂዳ በቅርብ ርቀት ላይ የሚገኝ ቦታ ሲሆን በመኪና 2 ሰአት ያስጉዛል ።
ይህ ውድድር መጋቢት ወር ላይ ይካሄዳል ተብሎ የነበረ ቢሆንም በኮቪድ-19 ወረርሽኝ ምክንያት ግን ተሰርዟል ።
የአውሮፓ ሌዲስ ቱር ዋና ስራ አስፈጻሚ አሌክሳንድራ አርማስ በሳኡዲ አረቢያ ለመጀመሪያ ጊዜ በሚካሄደው ታሪካዊ የሴቶች የጐልፍ ውድድር አካል በመሆናችን ደስ ብሎናል ብለዋል ።
ለጐልፍ ውድድር አስቸጋሪ በሆነው በዚህ አመትም ሁለት ውድድሮችን ለማካሄድ በመፍቀዳቸው አመስግነዋል ዋና ስራ አስፈጻሚዋ ።
በዚህ ዝግጅት ለአንድ ውድድር ብቻ 1 ሚሊየን ዶላር ሽልማት የተዘጋጀ ሲሆን ዝግጅቱን ለማካሄድ ደግሞ ተጨማሪ 637 ሺህ ዶላር ተይዟል ።
በውድድሩ ልምድ ያላቸው ተወዳዳሪዎች ከአዳዲሶቹ ጋር በአዲስ አጨዋወት ይጣመራሉ ተብሏል ።
ሁለቱም ውድድሮች ደህንነታቸው በተጠበቁና ለበሽታው በማያጋልጥ ሁኔታ እንደሚካሄዱም ተገልጿል ።
በዚህ ወር መጀመሪያ ላይ በስዊዝ የሴቶች የጐልፍ ውድድር የመጀመሪያ ማእረጓን የተቀበለችው የዌልሷ ኤሚ ቦልደን በበኩሏ የሴቶች የጐልፍ ውድድር ለማካሄድ እንዲህ አይነት ቁርጠኝነት መኖሩ በጣም አስደናቂ ነው ብላለች ።
በአውሮፓ ሌዲስ ቱር ምርጥ የእንግሊዝ ተጨዋች በመሆን ያጠናቀቀችው የኢንግላንዷ ሜጋን ማክላረን ውድድሩን ለማካሄድ ላሳለፍነው መጋቢት ወር ፕሮግራም ሲያዝ ስፖርትን ስም ለማደስ መጠቀም በሚል ምክንያት ከውድድሩ ራሷን ለማግለል ወስና ነበር ።
ሳኡዲ አረቢያ እንደዚህ አይነት ውድድሮችን በግዛቷ የሚፈጸሙ የሰብአዊ መብት ጉዳዮችን አጀንዳ ለማስለወጥ ትጠቀምበታለች የሚል ክስ ይቀርብባታል ።
ሆኖም የቦክስ ውድድር የሞተር እና የጐልፍ እንዲሁም ከሌሎች ውድድሮች ጀርባ ያሉ ሰዎች ውድድሮቹ ሰዎች ንቁ እንዲሆኑ ለማድረግ የታቀደው ፕሮግራም አካል ናቸው ሲሉ ለቢቢሲ ስፖርት ተናግረዋል ።
