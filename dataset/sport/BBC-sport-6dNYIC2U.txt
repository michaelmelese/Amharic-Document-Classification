የዝውውር ጭምጭምታ ዛሃ ቤንቴኬ ባብል ጐትዘ ትራዎሬ ቪዳል እና ሌሎች ።
የፎቶው ባለመብት ።
የፎቶው ባለመብት ።
የፎቶው ባለመብት ።
አዳማ ትራዎሬ እና ዊልፍሬድ ዛሃ ።
የጄነዋሪ ወር የተጫዋቾች የዝውውር ጭምጭምታ ዛሃ ቤንቴኬ ባብል ጐትዘ ትራዎሬ ቪዳል እና ሌሎችም ።
ቼልሲ የክርስታል ፓላሱን እና የአይቮሪ ኮስት የፊት መስመር ተጫዋቹን ዊልፍሬድ ዛሃን ለማስፈረም ፍላጐት እንዳላቸው ኤክስፕረስ አስነብቧል ።
ይሁን እንጂ ቼልሲዎች ክሪስታል ፓላሶች የጠየቁትን 80 ሚሊዮን ፓዎንድ ለመክፈል ዝግጁ አይመስሉም ።
ማንችስተር ሲቲ የዎልቭሱን ፈርጣማ አጥቂ አዳማ ትራዎሬን ለማስፈረም ፍላጐት አላቸው ። ዎልቭስ በዘንድሮ የፕሪሚየር ሊግ ግጥሚያዎች በሲቲዎች ላይ የበላይነትን ሲቀዳጁ የ23 አመቱ አዳማ ትራዎሬ ተጽእኖ ፈጣሪ ተጫዋች ነበር ። ይህን የዘገበው ማንችስተር ኢቪንንግ ኒውስ ነው ።
የባርሴሎና እና የቺሊ አማካይ አርቱሮ ቪዳል ወኪል ከማንችስተር ዩናይትድ ጋር እንደሚነጋገር የዘገበው ሚረር ነው ። እንደዘገባው ከሆነ ቪዳል በጃንዋሪ የዝውውር መስኮት ወደ ማንችስተር ሊያቀና ይችላል ።
ቢጫና ቀይ ካርዶች እንዴት ወደ እግር ስ ሜዳ መጡ ?
አስቶን ቪላዎች የክሪስታል ፓላሱን ክሪስቲያን ቤንቴኬን ለማስፈረም ንገግር ላይ መሆናቸውን የዘገበው ቴሌግራፍ ነው ።
አስቶን ቪላ የቀድሞ የሊቨርፑል የአሁኑን የኤሲ ሚላን ግብ ጠባቂ ፔፔ ሬይናን እንዲያስፈርሙ ጥያቄ እንደቀረበላቸው ደግሞ ሜይል ዘግቧል ።
ጀርመን የ2014ቱን የአለም ዋንጫ ስታነሳ ማሸነፊያ ጐሉን ያስቆጠረው ማሪዮ ጐትዘ የውድድር አመቱ ሲጠናቀቅ በነጻ ዝውውር ከቦሪሲያ ዶርትመንድ እንደሚለያይ የዘገበው ሚረር ነው ። በዘገባው ጐትዘ ወዴት ሊያቀና እንደሚችል አልተጠቀሰም ።
ኒውካስትል ዩናይድ የቀድሞውን የሊቨርፑል አማካይ ባብል ከጋላታሳራይ የማስፈረም ፍላጐት እንዳላቸው ኤክስፕረስ ዘግቧል ። የቱርኩ ክለብ ጋላታሳራይ ባብልን የማሰናበት ፍላጐት እንዳለው እና አያክስም ፍላጐት እንዳለው በዘገባው ተጠቅሷል ።
ዘጋርዲያን እንደዘገበው ከሆነ ዌስት ሃም የቤኔፊካውን አማካይ ጌድስን ፈርናንዴስ ለማስፈረም ሲያደርግ የነበረው ጥረት አልተሳካም ።
ያለእድሜ ጋብቻን በእግር ስ የምትታገለው ታዳጊ ።
ኤቨርተን የጁቬንቱሱን ፈረንሳይዊ አማካይ አድሪያን ራቢዮት የዘንድሮ የውድድር አመት እስኪጠናቀቅ ድረስ በውሰት ማዘዋወር እንደሚፈልግ የዘገበው ስፖርት ዊትነስ ነው ።
ከብራይተን ወደ ሊድስ ዩናይትድ በውሰት የሄደውን የ22 አመት ተከላከይ ቤን ዋይት ለማስፈረም ፍላጐት ካላቸው ክለቦች መካከል ሊቨርፑል ቼልሲ እና ቶተነሃም ተጠቃሽ መሆናቸውን ያስነበበው ስካይ ስፖርት ነው ።
መድፈኞቹ በጃንዋሪ የዝውውር መስኮት ቋሚ ተጫዋች የማስፈረማቸው እድል የተመናመነ መሆኑን ይሁን እንጂ በውሰት ግን ተጫዋች ከሌላ ክለብ ሊያስፈርሙ እንደሚችሉ ጐል አስነብቧል ።
