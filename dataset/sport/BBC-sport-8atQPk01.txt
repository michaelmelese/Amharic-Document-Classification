ኮሮናቫይረስ መኖር የሚፈልግ ጥንቃቄ ማድረግ አለበት ቀነኒሳ በቀለ ።
የፎቶው ባለመብት ።
የፎቶው ባለመብት ።
የፎቶው ባለመብት ።
የኦሎምፒክ አሸናፊውና የአምስት ሺህና የአስር ሺህ ክብረወሰን ባለቤት የሆነው አትሌት ቀነኒሳ በቀለ ማህበረሰቡ ከጤና ባለሙያዎች የሚሰጡትን ምክሮች በስራ ላይ እያዋለ አይደለም ሲል ስጋቱን ለቢቢሲ ተናገረ ።
የአለም ህዝብ እንደ ቅጠል እየረገፈ ባለበት በአሁኑ ጊዜ ህዝቡ አስፈላጊውን ጥንቃቄ በማድረግ እራሱን ከወረርሽኙ መጠበቅ ቢኖርበትም ይህ እየተተገበረ አለመሆኑ እንዳሳሰበው አትሌት ቀነኒሳ ገልጿል ።
ወሲብና ኮሮናቫይረስን በተመለከተ የሚነሱ ጥያቄዎች ።
ጨምሮም ህዝቡ በባለሙያዎች የሚሰጠውን ምክር ተቀብሎ ራሱን የማይጠብቅ ከሆነ አገሪቱ ትልቅ ፈተና ሊገጥማት ይችላል በማለት አሳስቧል ።
ቀነኒሳ እንዳለው በኢትዮጵያ ውስጥ ያለው የጤና መሰረተ ልማት እምብዛም ጠንካራ አለመሆኑን በመገንዘብ ህዝቡ የሚሰጠውን ምክር በተግባር መተርጐም ይጠበቅበታል ሊል መክሯል ።
ነገን በማሰብ መኖርን ያለመ ሰው በዚህ ወቅት ለራሱና ለቤተሰቡ ትልቅ ጥንቃቄ ማድረግ ይጠበቅበታል በማለት ጤንነት ካለ ወደ ፊት ብዙ ነገር መስራት ይቻላል ሲል ቀነኒሳ ለጥንቃቄ ትኩርት እንዲሰጥ መክሯል ።
የበሽታው መስፋፋት ያሳሰበው ቀነኒሳ የግል ንብረቱ የሆነውንና በሱሉልታ የሚገኘውን የአትሌቲክስ ማሰልጠኛ መንደር በኮሮናቫይረስ ለተጠረጠሩ ሰዎች ለይቶ ማቆያነት እንዲውል መስጠቱንም ገልጿል ።
ቀነኒሳ ህብረተሰቡ ጥንቃቄ እንዲያደርግ ከመምከር ባሻገር እሱም ድሃን ከሃብታም ከማይለየው በሽታ እራሱንና ቤተሰቡን ለመጠበቅ ጥንቃቄ እያደረገ መሆኑን ለቢቢሲ ተናግሯል ።
በዚህም መሰረት ኮሮናቫይረስ ወደ አገር ውስጥ መግባቱን ከሰማ ጀምሮ ልምምድ የሚያደርገው ብቻውን እንደሆነ በመግለጽ እያንዳንዱ ሰው የሚጠበቅበትን ጥንቃቄ ካደረገ ይህንን በሽታው መቆጣጠር ይቻላል ብሏል ።
ነገር ግን ብዙ ሰው እየተነገረ ያለውን እየሰማ አይመስልም ይህንን ጉዳይ እንደ ቀላል የሚመለከተው ይመስለኛል በማለት ቀነኒሳ ያጋጠመውን ይናገራል ።
በዚህ ወቅት ለመጨበጥና አብሮ ፎቶ ለመነሳት የሚጠጉ ሰዎች ያገጥማሉ ። አይሆንም ስትላቸው ደግሞ የሚናደዱ ሰዎች አሉ በማለት የአለም ጤና ድርጀት የኮቪድ-19 ወረርሽን ስርጭትን ለመከላከል ይረዳሉ በማለት ያስቀመጣቸውን ምክሮች ተግባራዊ ማድረግ እንደሚያስፈልግ ያስታውሳል ።
ልንቀበላቸው የማንችላቸውን ነገሮች እንድንቀበል ግፊት ሲደረግ ነበር አቶ ገዱ አንዳርጋቸው ።
በሌላ በኩል ደግሞ ከኮረናቫይረስ ወረርሽኝ ጋር በተያያዘ በጃፓን ሊካሄድ የነበረው የኦሊምፒክ ውድድርን አስመልክቶ የተጠየቀው ቀነኒሳ በአሁኑ ወቅት 38 አመት ሊሞላው እንደሆነ በመናገር ውድድሩ በአንድ አመት መራዘሙ ምንም ተጽእኖ እንደማያመጣበት ገልጿል ።
አንድ እና ሁለት አመት ምንም ለውጥ አያመጣም ። እደርሳለሁ እሄዳለሁ እቅዴንም በተግባር ለማዋል እችላለሁ ብሏል ።
በተጨማሪም ውድድሩ ቢሳተፍ ደስተኛ እንደሚሆን ገልጾ ሁልጊዜም ፈጣሪ ያለው እንጂ ሰው ያለው አይሆንም በማለት አለምን እያስጨነቀ ያለው በሽታ ከምድረ ገጽ ለማጥፋት ህዝቡ የሚነገረውን ተግባራዊ እያደረገ መጸለይ እንዳለበት መክሯል ።
