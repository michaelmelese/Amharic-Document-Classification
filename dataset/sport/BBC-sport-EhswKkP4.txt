በዶሃ የሴቶች ማራቶን 28 ሯጮች አቋርጠው ወጡ ።
የፎቶው ባለመብት ።
የፎቶው ባለመብት ።
የፎቶው ባለመብት ።
በመካከል አቋርጠው ከወጡት መካከል ኢትዮጵያውያኖች ይገኙበታል ።
ትናንት እኩለ ለሊት በታር ዶሃ በተጀመረው የአለም አትሌቲክስ ሻምፒዮና የተካሄደው የማራቶን ሩጫ ላይ የተሳተፉ ኢትዮጵያውያን በከፍተኛ ሙቀት ምክንያት ማቋረጣቸው ተሰማ ።
ሩጫውን በበላይነት ኬኒያዊቷ ሩት ቼፔንጌቲች ያሸነፈች ሲሆን ከ68 ተወዳዳሪዎች 28ቱ በሙቀቱ ከባድነት ምክንያት አቋርጠው መውጣታቸው ተዘግቧል ።
እኩለ ለሊት ላይ የተደረገውን ይህ የሴቶች የማራቶን ውድድር ካቋረጡ ተወዳዳሪዎች መካከል ኢትዮጵያዊቷ ሩቲ አጋ አንዷ ነች ።
የውድድሩ አዘጋጆች ከዋናው ውድድር ቀድመው የማራቶን ውድድሩ እንዲካሄድ ያደረጉት የአየር ጠባዩ ለማራቶን ምቹ ላይሆን ይችላል በሚል እንደሆነ ተነግሯል ።
በመስቀል ደመራ በአል አከባበር 55 ሰዎች መታሰራቸውን የአዲስ አበባ ሃገረ ስብከት አስታወቀ ።
ፕሬዝዳንት ሳህለወርቅ ስለአባይ አጠቃቀም ምላሽ ሰጡ ።
ፌስቡክ የላይክ ቁጥርን ማሳየት ሊያቆም ነው ።
የሴቶች ማራቶን ሲካሄድ የሙቀት መጠኑ 32 ዲግሪ ሴንቲግሬድ እንደነበር የተገለጸ ሲሆን ወበቁ ደግሞ ከ70 በመቶ በላይ ነበር ተብሏል ።
የኢትዮጵያ ማራቶን አሰልጣኝ ሀጂ አዲሎ ሮባ የቶኪዮ ማራቶን አሸናፊዋ ሩቲ ነጋን ጨምሮ ሌሎች ሁለት ተወዳዳሪዎች ማቋረጣቸውን ተናግረዋል ።
በአገራችን ማራቶንን በዚህ የአየር ጠባይ መሮጥ የሚታሰብ አይደለም ካሉ በኋላ ምን ያህሎቹ እንደሚጨርሱ ለማየት ጓጉቻለሁ ብለዋል ።
የ23 አመቷ ቼፔንጌቲች ሩጫውን በ2 ሰአት ከ32 ደቂቃ ከ43 ሰከንድ በማጠናቀቅ ወርቅ ስታገኝ የባህሬን ዜግነት ያላት ሯጭ ሁለተኛ ናሚቢያዊቷ ሯጭ ሶስተኛ በመሆን አጠናቀዋል ።
ቼፔንጌቲች በእንዲህ አይነት ፈታኝ ሁኔታ ውስጥ አሸንፋለሁ ብዬ አልጠበቅኩም በማለት ለፈረንሳዩ የዜና ወኪል ተናግራለች ።
የብሪታኒያ ፈጣን የማራቶን ሯጭ ቻርሎቴ ፑርዱኤ እና ሌሎች ታዋቂ ሯጮችም አቋርጠው ከወጡት መካከል ናቸው ።
