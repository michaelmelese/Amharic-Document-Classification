ሴሪና ዊሊያምስ ከሶስት አመታት በኋላ ዘንድሮ ለመጀመሪያ ጊዜ ድል ተቀዳጀች ።
ሴሪና ዊሊያምስ ።
ሴሪና ዊሊያምስ ።
ሴሪና ዊሊያምስ ።
ታዋቂዋ የሜዳ ቴኒስ ተጫዋች ሴሪና ዊሊያምስ ለሶስት አመታት ርቋት የነበረውን ድል እንደገና ማጣጣም ጀምራለች ። ከሶስት አመታት ወዲህ ብቻ ሳይሆን ድሉ ለሴሪያ ዊሊያምስ ከእናትነት በኋላም የተገኘ ነው ።
በኦክላንድ ክላሲክ ጀሲካ ፔጉላን በማሸነፍ የተቀዳጀችው የ23 ጊዜ የግራንድ ስላም ሻምፕዮኗ ሴሪና አሜሪካዊት ተጋጣሚዋን 6 ለ 3 እና 6 ለ 4 በሆነ ውጤት ነው ያሸነፈቻት ።
የዝውውር ጭምጭምታ ዛሃ ወደ ቼልሲ ? አዳማ ትራዎሬ ወደ ሲቲ ?
በሚቀጥሉት 10 አመታት ሮናልዶና ሜሲን ማን ይተካቸው ይሆን ?
በ2017 በአወስትራሊያ ኦፕን የነጠላ ሻምፒዮና ከሆነች በኋላ ይህ የመጀመሪያ ድሏ ሲሆን በአጠቃላይ ያስመዘገበቻቸው ድሎችንም ወደ 73 ከፍ ያደረገ ነው ።
በ2018 እና በ2019 የዌምበልደንና የዩኤስ ኦፐን ውድድሮችን ተሸንፋ ከሮጀር ካፕ ፍጻሜ የተሰናበተችው የ38 አመቷ ሴሪና ይህኛውን ድል ማስመዝገቧን ተከትሎ በአሸናፊነቷ የምታገኘውን ገንዘብ ለኦክላንድ የምታበረክት ሲሆን የለበሰችውን ቀሚስ ደግሞ ለአወስትራሊያ የሰደድ እሳት መታሰቢያ ይሁንልኝ ብላለች ።
ጤናማ ሆኜ እንደዚህ መጫዎት በመቻሌ እድለኛ እንደሆንኩ ይሰማኛል ያለችው ሴሪና ብዙ ጊዜ ተጫውቻለሁ የምወደውን ነገር እያደረግሁ በመሆኑም ደስታዬ ወደር የለውም ብላለች ።
የስፖርት ውርርድ አዲሱ የወጣቶች ሱስ ይሆን ?
የአወስትራሊያ ኦፕን በፈረንጆቹ ጥር 20 ይጀምራል ። በዚህ ጨዋታም ሴሪና ውድድሩን ካሸነፈች ከማርጋሬት ኮርት ጋር እኩል የ24 ጊዜ የግራንድ ስላም አሸናፊ በመሆን ክብረወሰን ትጋራላች ።
ሴሪና ዊሊያምስ ወደ አሸናፊነት መንበር የመጣችው ከ20 አመታት በፊት በ1999 የፈረንሳይዋን አምሌ ማውሬስሞን በኦፕን ጋዝ ዴ ፍራንስ በማሸነፍ ነበር ።
