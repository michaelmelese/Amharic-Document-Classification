ሞ ፋራህ በሃይሌ ተይዞ የነበረውን ክብረ ወሰን አሻሸለ ።
የፎቶው ባለመብት ።
የፎቶው ባለመብት ።
የፎቶው ባለመብት ።
አትሌት ሞ ፋራህ ።
ትውልደ ሶማሊያዊው ሞ ፋራህ በሃይሌ ገብረስላሴ ለ13 አመታት ተይዞ የነበረውን ክብረ ወሰን አሻሸለ ።
ለግሬት ብሪቴን የሚሮጠው የአራት ጊዜ የኦሎምፒክ ሻምፒዮኑ ሞ ፋራህ የአንድ ሰአት የአለም ክብረ ወሰንን በዳይመንድ ሊግ ውድድር ነው ትናንት ምሽት ማሻሻል የቻለው ።
ፋራህ በአንድ ሰአት ውስጥ 23.33 ኪሎ ሜትር በመሮጥ ነው የሻለቃ ሃይሌ ገብረስላሴን 21.285 ኪሎ ሜትር ርቀት ያሻሻለው ።
የአለም ክብረ ወሰንን መስበር ቀላል ነገር አይደለም ። ይህን ላረጋግጥላችሁ እወዳለሁ ። ይህ ክብረ ወሰን ለረዥም ጊዜ ሳይሰበር ቆይቷል ሲል ከውድድሩ በኋላ ሞ ፋራህ ተናግሯል ።
በዚህ ውድድር አትሌቶች በአንድ ሰአት ውስጥ በተቻላቸው መጠን ረዥም ርቀትን ለመሸፈን ይወዳደራሉ ።
አትሌት ሲፈን ሃሰን ።
አትሌት ሲፈን ሃሰን ።
አትሌት ሲፈን ሃሰን ።
ከዛ ቀደም ብሎ በተካሄደ ተመሳሳይ የሴቶች ውድድርም ትውልደ ኢትዮጵያዊቷ ሲፈን ሃሰን በተመሳሳይ የአለም ክብረ ወሰንን ማሻሻል ችላለች ።
ለኔዘርላንድ የምትሮጠው ሲፈን ያሻሻለችው ክብረ ወሰን በኢትዮጵያዊቷ አትሌት ድሬ ቱኔ ተይዞ የነበረውን ነው ።
ሲፈን በአንድ ሰአት ውስጥ 18.930 ኪሎ ሜትር በመሮጥ ከ14 አመታት በፊት ድሬ ቱኔ አስመዝግባ የነበረውን 18.517 ኪሎ ሜትር ማሻሻል ችላለች ።
