የዱባይ ማራቶን በኢትዮጵያውያን አትሌቶች የበላይነት ተጠናቀቀ ።
የፎቶው ባለመብት ።
የፎቶው ባለመብት ።
የፎቶው ባለመብት ።
አትሌት ኦሊቃ አዱኛ ውድድሩን በአንደኝነት አጠናቋል ።
ትናንት ሌሊት በተከናወነው የዱባይ ማራቶን በሁለቱም ጾታ ኢትዮጵያውያን አትሌቶች በበላይነት አጠናቀዋል ።
በወንዶች አትሌት ኦሊቃ አዱኛ ቢቂላ ሲያሸንፍ በሴቶች ደግሞ ወርቅነሽ ደገፋ የመጀመሪያ ደረጃን ይዛ አጠናቃለች ።
አትሌት ኦሊቃ ውድድሩን በአንደኝነት ለማጠናቀቅ 02 06 15 የፈጀበት ሲሆን ሌሎች ኢትዮጵያውያን አትሌቶች ከሶስተኛ እስከ 10 ያለውን ደረጃ ይዘው አጠናቀዋል ።
ሁለተኛ ደረጃን ይዞ ያጠናቀቀው ኬኒያዊው ኤሪክ ኪፕታኑ ነው ።
በሴቶች በተካሄደው ውድድር አትሌት ወርቅነሽ ደገፋ 02 19 37 በመግባት በአንደኝነት ስትጨርስ ሌሎች ኢትዮጵያውያን አትሌቶች ከሁለተኛ እስከ ዘጠነኛ ያለውን ደረጃ ይዘው አጠናቀዋል ።
አትሌት ጉተኒ ሾኔ ሁለተኛ ስትሆን አትሌት በዳቱ ሂርጳ ደግሞ ሶስተኛ ደረጃን ይዛ አጠናቃለች ።
የፎቶው ባለመብት ።
የፎቶው ባለመብት ።
የፎቶው ባለመብት ።
አትሌት ወርቅነሽ ደገፋ የ2017ቱን የዱባይ ማራቶንን ማሸነፏ ይታወሳል ።
አትሌት ወርቅነሽ ትናንት ከውድድሩ በፊት ለቢቢሲ ለዚህ ውድድር ከፍተኛ ዝግጅት ማድረጓን ተናግራለች ። አትሌት ወርቅነሽ የዱባይ አቀማመጥ ለኔ በጣም ምቹ ነው አሸንፋሁ ብላ ነበር ።
አትሌት ወርቅነሽ ደገፋ የ2017ቱን የዱባይ ማራቶን ማሸነፏ ይታወሳል ።
ሁለተኛ ደረጃን የያዘችው አትሌት ጉተኒ ሾሜ 02 20 11 የገባች ሲሆን አትሌት በዳቱ ደግሞ 02 21 54 በሆነ ሰአት አጠናቃለች ።
የዱባይ ማራቶን መዘጋጀት ከጀመረ ወዲህ ኢትዮጵያውያን ሴት አትሌቶች 15 ጊዜ በወንዶች ደግሞ 14 ጊዜ አሸንፈዋል ።
