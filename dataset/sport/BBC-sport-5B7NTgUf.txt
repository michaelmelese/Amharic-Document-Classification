የሌስተር ሲቲው ባለቤት ሄሊኮፕተራቸው ተከስክሶ ህይወታቸው አለፈ ።
የሌስተር ሲቲው ባለቤት የግል ሄሊኮፕተራቸው ከኪንግ ፓወር ስታዲየም ሲወጣ ባጋጠመው የመከስከስ አደጋ መሞታቸው ተሰምቷል ።
ቢሊዬነሩ ቪቻይ ስሪቫዳናፕራባ ሁለት ሰራተኞቹ ዋና አብራሪና አንድ ተሳፋሪ ሄሊኮፕተሯ ስትከሰከስ ወዲያው መሞታቸው ተረጋግጧል ።
እንደ አይን እማኞች ገለጻ ከሆነ ሄሊኮፕተሯ ከኪንግ ፓወር ስታዲየም ተነስታ ገና አየር ላይ ብዙም ሳትቆይ ነው ከቁጥጥር ውጪ ሆና የተከሰከሰችው ።
በሄሊኮፕተሯ ውስጥ ከነበሩት ተሳፋሪዎች መካከል አንዷ የሆነቸው ሌላኛዋ አብራሪ ኢዛቤላ ሌኮዊዝ የፖላንድ ዜግነት ያላት ሲሆን በእንግሊዝ የሚገኘው የፖላንድ ኤምባሲ በተፈጠረው አደጋ ማዘኑን ገልጿል ።
እንደወጡ የቀሩት ተመራማሪዎች ።
188 ሰዎችን የያዘ የኢንዶኔዢያ አውሮፕላን ተከሰከሰ ።
ታይላንዳዊው ቢሊዬነር የስልሳ አመት እድሜ ባለጸጋ ሲሆኑ ባለትዳርና የአራት ልጆች አባት ነበሩ ።
በአውሮፓውያኑ 2010 ነበር የእንግሊዙን ሌስተር ሲቲ የእግር ስ ክለብ በ39 ሚሊዮን ፓውንድ የገዙት ።
ክለቡን ከገዙት ከአምስት አመታት በኋላ ደግሞ ማንም ሳይጠብቀው ሌስተር ሲቲ በ2016 የእንግሊዝ ፕሪምየር ሊግ አሸናፊ መሆን ችሏል ።
ስዋፈር የተባለው ዋና አብራሪ ከሃያ አመታት በላይ የግል አውሮፕላንና ሄሊኮፕተር የማብረር ልምድ ያለው ሲሆን ለተለያዩ የዜና አውታሮችም የቀጥታ ስርጭት ለመዘገብ የሚውሉ ሄሊኮፕተሮችን ለረጅም አመታት አብርሯል ።
ነገር ግን ይሄ ሁሉ ልምዱ ከዚህኛው አደጋ ሊያተርፈው አልቻለም ።
የሌስተር ሲቲ እግር ስ ክለብ ባወጣው መግለጫ በተፈጠረው አደጋ ማዘኑንና ህይወታቸው ላለፈው ሰዎች ቤተሰቦች መጽናናትን እንደሚመኝ ገልጿል ። የክለቡ ባለቤት ቪቻይ ደግሞ እጅግ ቸር የሆኑና በበጐ ምግባራቸው የሚታወቁ ሰው እንደነበሩም አክሏል ።
ክለቡ በእሳቸው አመራር ስር በነበረ ጊዜ መላ ሰራተናውና ተጫዋቾቹ እንደ አንድ ቤተሰብ ነበር የምንተያየው በተፈጠረው አደጋም ሁሉም የሌስተር ሲቲ ቤተሰብ እጅጉን አዝኗል ብሏል ክለቡ ባወጣው መግለጫ ።
ከማክሰኞ ጠዋት ጀምሮ ደግሞ በክለቡ ስታዲየም ኪንግ ፓወር የሃዘን መግለጫ መርሃግብር እንደሚኖር ተገልጿል ። ሌስተር ሲቲ በኢኤፍኤል ዋንጫ ማክሰኞ ምሽት ከሳውዝሃምፕተን ሊያደርገው የነበረውም ጨዋታ ተራዝሟል ።
አደጋው ሲከሰት በቅርብ ርቀት የተመለከተው የክለቡ ዋና ግብ ጠባቂ ካስፐር ሹማይክልን ጨምሮ የሌስተር ተጫዋቾችና መላው የእግር ስ አፍቃሪ በተከሰተው አሳዛኝ አደጋና የህይወት መጥፋት ማዘናቸውን ገልጸዋል ።
ከኤለን ጆንሰን ሰርሊፍ እስከ ሳህለወርቅ ዘውዴ ።
በሌስተር ከተማ የሚገኘው ፖሊስ ደግሞ ጉዳዩን እያጣራ መሆኑን ገልጾ ከሄሊኮፕተሯ ውስጥ ከነበሩት ሰዎች ውጪ በማንም ላይ ጉዳት አለመድረሱን አስታውቋል ።
ታይላንዳዊውን ቢሊዬነር ጭና ከስታዲየሙ የተነሳችው ሄሊኮፕተር በመኪና ማቆሚያው አካባቢ ከቁጥጥር ውጪ ሆና መከስከሷንም ፖሊስ ገልጿል ።
ምንም እንን የአደጋ ጊዜ ሰራተኞች በቦታው ቶሎ ቢደርሱም የተነሳውን እሳት በአጭር ጊዜ ለማጥፋት የተቸገሩ ሲሆን ከተሳፋሪዎቹ የማንንም ህይወት ማትረፍ አልተቻለም ።
