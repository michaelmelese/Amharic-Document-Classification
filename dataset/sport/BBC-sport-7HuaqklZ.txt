በቶክዮ ኦሎምፒክስ ታዳሚዎች ሊገኙ ይችላሉ ተባለ ።
የፎቶው ባለመብት ።
የፎቶው ባለመብት ።
የፎቶው ባለመብት ።
የአለም አቀፉ ኦሎምፒክስ ኮሚቴ ሃላፊ ቶማስ ባህ በቶክዮ ኦሎምፒክስ ላይ ታዳሚዎች እንደሚገኙ በጣም እርግጠኛ ነኝ አሉ ።
ታዳሚዎች ወደ ቶክዮ ከመሄዳቸው በፊት እንዲከተቡ ለማስቻል ኮሚቴው ጥረት እንደሚያደርግም አስታውቀዋል ።
አሁን ጃፓን ሄደው ስለ ኦሎምፒክስ ውድድር ውይይት እያደረጉ ነው ።
ዘንድሮ ሀምሌ ላይ ሊካሄድ ታቅዶ የነበረው ኦሎምፒክስ በኮሮናቫይረስ ሳቢያ ተራዝሟል ።
በጐርጐሮሳውያኑ 2021 ሀምሌ ላይ ከ200 አገሮች የተውጣጡ 11000 ተወዳዳሪዎች ይሳተፋሉ ተብሎ ይጠበቃል ።
ከጃፓኑ ጠቅላይ ሚንስትር ዮሺሂንዴ ሱጋ ጋር የተነጋገሩት የኦሎምፒክስ ኮሚቴ ሃላፊው ለኤኤፍፒ በኦሎምፒክስ ስቴድየም ታዳሚዎች እንደምናስተናግድ በጣም እርግጠኛ ነን ብለዋል ።
ከአለም አቀፉ የኦሎምፒክስ ኮሚቴ ባሻገር ጃፓንም ውድድሩ እንደሚካሄድ ማረጋገጫ ሰጥታለች ።
የጃፓን ቶክዮ ኦሎምፒክስ 2020 ዋና ሃላፊ ቶሺሮ ሙቶ አመቱ መባቻ ላይ አንዳንድ ውድድሮች በአነስተኛ ታዳሚዎች እንደሚካሄዱና አገራት የሚመድቧቸው የቡድን አባላት ሊቀነሱ እንደሚችሉም ተናግረው ነበር ።
የአለም አቀፉ ኦሎምፒክስ ኮሚቴ ሃላፊ ቶማስ ባህ ባለፈው ሳምንት አንዳንድ ተወዳዳሪዎች ውድድሩን ሰርዘው እንደሆነ ተጠይቀው ማንም ውድድሩን እንዳልሰረዘ አስረግጠው ምላሽ ሰጥተዋል ።
ምክትላቸው ደግሞ ኮቪድ-19 ቢኖርም ባይኖርም ውድድሮቹ ይካሄዳሉ ብለዋል ።
የኦሎምፒክስ ሚንስትር ሴኮ ሃሺማቶ ውድድሩ በዚህም አለ በዛ ይካሄዳል ሲሉ ተናግረዋል ።
እስከ ቀጣዩ አመት ድረስ ለወረርሽኙ ክትባት ሊመረት እንደሚችል የሚጠቁሙ ዜናዎች እየተሰሙ ነው ።
