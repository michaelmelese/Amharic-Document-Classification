በ38 አመት ከብር ሜዳልያ ወደ ወርቅ የተሻገረችው ዋናተኛ ።
የፎቶው ባለመብት ።
የፎቶው ባለመብት ።
የፎቶው ባለመብት ።
የሲንጋፖር ተወላጇ ክርስቲና ታም ለመጀመሪያ ጊዜ አገሯን ወክላ ሜዳልያ ያገኘችው የ12 አመት ታዳጊ ሳለች ነበር ። ያኔ የብር ሜዳልያ ያገኘችው ክርስቲና ከ38 አመታት በኋላ ባለፈው ሳምንት ሁለት የወርቅ ሜዳልያ አግኝታለች ።
የ50 አመቷ ክርስቲና በፊሊፒንስ እየተካሄደ ባለው የደቡብ ምእራብ እስያ ውድድር ከተሳተፉ አንዷ ናት ። የወርቅ ሜዳልያ ያገኘችው ከውሀ በታች በሚካሄድ የ ሆኪ ውድድር ነው ።
ወደ ውድድሩ ተመልሼ የወርቅ ሜዳልያ አገኛለሁ ብዬ አላሰብኩም ነበር ሰትልም ክርስቲና የተሰማትን ገልጻለች ።
ከ200 ኪሎ ሜትር በላይ ያለማቋረጥ የዋኘችው የጡት ካንሰር ታማሚ ።
ውሃ ውስጥ ለፍቅረኛው የአግቢኝ ጥያቄ ያቀረበው ግለሰብ ሰጥሞ ሞተ ።
ገንዘብ ያለው ሊገዛው የሚችለው ወርቃማው ፓስፖርት ለምን ተፈላጊ ሆነ ?
ወደ ዋና ስፖርት የገባችው በሰባት አመቷ ከአንድ አጋጣሚ በኋላ ነበር ። ያኔ በ40ዎቹ መጨረሻ ላይ የነበሩ አባቷ ዋና ባይችሉም ከቤተሰቦቻቸው ጋር በጀልባ ሲጓዙ ነፍስ አድን ጃኬት ለመልበስ ፍቃደኛ አልነበሩም ።
ቤተሰቡ ለሽርሽር በጀልባ ወደ ማሌዢያ ለመጓዝ ሲወስን የክርስቲና አባት በባለቤታቸው ጉትጐታ ነፍስ አድን ጃኬት ለመልበስ ተስማሙ ።
ጉዞ ላይ ሳሉ የክርስቲና አባት ከጀልባ መውደቃቸውን ታስታውሳለች ። አባቷ በነፍስ አድን ጃኬቱ አማካይነት ህይወታቸው ከተረፈ በኋላ መላ ቤተሰቡ ዋና እንዲማር ያደረጋሉ ። አጋጣሚውም ክርስቲናን ከስፖርቱ ጋር አስተዋወቃት ።
እንደ ጐርጐሮሳውያኑ አቆጣጠር በ1981 ሲንጋፖርን ወክላ ስትወዳደር 12 አመቷ ነበር ። የብር ሜዳልያም አግኝታለች ።
ያኔ ብዙም ለውጤቴ ቦታ አልሰጠሁትም ነበር ። እድሜዬ እየጨመረ ሲመጣ ግን የድሉ ዋጋ ገባኝ ትላለች ።
ከሁለት አመት በኋላ በ200 ሜትር ስትወዳደርም የብር ሜዳልያ ብታገኝም ስፓርቱን ለሰላሳ አመት አቋርጣ በህግ ዘርፍ ተሰማራች ።
2005 ላይ ስለ አንደር ዋተር ሆኪ አንድ ጽሁፍ ስታነብ ግን ለ38 አመት ወደተወችው ስፖርት የመመለስ ፍላጐት አደረባት ።
ፊሊፒንስ በተካሄደው ውድድር ተሳትፋም ሁለት የወርቅ ሜዳልያ አስመዝግባለች ።
ልምምድ ማድረጉን እወደዋለሁ የምፈልገው ቦታ እስክደርስ ያለው ሂደትም ያስደስተኛል ያለችው ክርስቲና 2021 ላይ በሚካሄደው ውድድር መካፈል እንደምትፈልግም ተናግራለች ።
