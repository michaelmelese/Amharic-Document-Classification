ሳራህ ቶማስ ከ200 ኪሎ ሜትር በላይ ያለማቋረጥ የዋኘችው የጡት ካንሰር ታማሚ ።
የፎቶው ባለመብት ።
የፎቶው ባለመብት ።
የፎቶው ባለመብት ።
ሳራህ ቶማስ ።
የጡት ካንሰር የህክምና ክትትሏን ባለፈው አመት ያጠናቀቀችው ሳራህ ቶማስ የእንግሊዝን የውሃ ሰርጥ ያለምንም እረፍት አራት ጊዜ በዋና ያቋረጠች የመጀመሪያዋ ሴት ሆናለች ። ኢንግሊሽ ቻነል የአትላንቲክ ውቅያኖስ አነስተኛ ክፍል ሲሆን ደቡባዊ እንግሊዝን ከሰሜን ፈረንሳይ ጋር የሚለያይ የውሃ አካል ነው ።
የኦሎምፒክ ተወዳዳሪው በመስጠም ላይ የነበረን ሙሽራ ታደገ ።
የባርሳ ሴቶች ከወገብ በላይ ራቁት ለመሆን ድምጽ ሰጡ ።
የ37 አመቷ ሳራህ ይህን እልህ አስጨራሽ የሆነ ውድድር ያደረገችው ባሳለፍነው እሁድ ሲሆን ለ54 ሰአታትን ከዋኘች በኋላ ልታጠናቅቅ ችላለች ።
ሳራህ የጡት ካንሰር ህክምናዋን ያጠናቀቀችው ባለፈው አመት ሲሆን ይህንን ገድሏን እንደ እኔ ከሞት ለተረፉት መታሰቢያ ይሁን ብላች ።
ዋናው 128.7 ኪሎ ሜትር ርቀት ለማዋኘት ተገዳለች ።
የአሜሪካ ኮሎራዶዋ ሳራህ ዋናዋን ያጠናቀቀችው ባሳለፍነው ማክሰኞ ነበር ።
የማራቶን ዋናተኛዋ በድል ማጠናቀቄን በፍጹም ማመን አልቻልኩም በጣም ደስ ብሎኛል ስትል ዋናውን አጠናቅቃ በዶቨር የባህር ዳርቻ ላይ እንዳረፈች ለቢቢሲ ተናግራለች ።
በጣም በርካታ ሰዎች እኔን ለማግኘትና መልካም ለመመኘት በውሃው ዳርቻ ላይ ተገኝተው ነበር ። እነርሱ በጣም ደስ ብሏቸዋል እኔ ግን ባለማመን ደንግጬ ነበር ብላለች ሳራህ ።
ሰውነቷ በድካም እንደዛለ የተናገረችዋ ሳራህ ለቀናት መተኛት እንደምትፈልግም ገልጻለች ።
የሳራህን ገድል አስመልክቶም ዋናተኛው ለዊስ ፐግህ በትዊተር ገጹ ላይ የሰውን ልጅ የአቅም ልክ አሳይተናል ስንል አንዳንዶች ያንን ክብረ ወሰን ይበጣጥሱታል ሲል አሞካሽቷታል ። እንን ደስ ያለሽ ሲልም መልካም ምኞቱን ገልጾላታል ።
የሳራህ እናት ቤኪ ባክስተር በበኩላቸው በህይወት ጉዞዎቿ ሁሉ አብሬያት አለሁ የአሁኑ ግን እጅግ አስፈሪው ነው ሲሉ ለቢቢሲ ተናግረዋል ። ልጃቸው የተፈጥሮ አድናቂ ብትሆንም በዚሀ ጉዞዋ በርካታ ተግዳሮቶችና የሆድ ህመም እንዳጋጠማት አልሸሸጉም ።
ባለፈው አመት የጡት ካንሰር ህክምናዋን ያጠናቀቀችው ሳራህ መዋኘትን እንደ አንድ ህክምና አድርጋ ትጠቀምበት ነበር ።
የሳራህ ደጋፊ ቡድን አባል የሆነችው ኤሌን ሆውሌይም የጓደኛየ ስኬት እጅግ አስደናቂ ያልታሰበ እና የተለየ ነው ስትል ገልጻዋለች ።
የዋና ማራቶንን ድንበር ያለፈች ብላታለች ።
የዋና ልምድ ያላት ሳራህ በውሃ ላይ የምታደርገውን ዝግጅት ያጠናቀቀችው በአውሮፓዊያኑ 2007 ነበር ። የእንግሊዙን ቻነል ን በዋና ለመጀመሪያ ጊዜ ያቋረጠችው በ2012 ሲሆን በድጋሚ በ2016 በዋና አቋርጠዋለች ።
የጡት ካንሰር የያዛት የጡት ካንሰር ሀኪም ።
ዛሚ አልተሸጠም በትብብር እየሰራን ነው ጋዜጠኛ ሚሚ ስብሃቱ ።
ለፊልም ሰሪው ጆን ዋሸር 32 ኪሎ ሜትር ርቀት ስዋኝ ከዚህ በላይ መዋኘት እንደምችል ይሰማኝ ነበር በመሆኑም ምን ያህል ልጓዝ እንደምችል ማየት ፈለግኩ ስትል የተነሳሳችበትን ምክንያት አስረድተዋለች ።
ከዚያም በ2017 ነሀሴ ወር ላይ በአሜሪካና በካናዳ ድንበር በሚገኘው ቻምፕሌን ሀይቅ 168.3 ኪሎ ሜትር ዋኘች ። ከዚያ በኋላ ነበር የጡት ካንሰር ህመም አጋጥሟት ህክምና መከታተል ጀመረች ።
ሳራህ የጡት ካንሰር ህክምናዋን ባለፈው አመት ነበር ያጠናቀቀችው ። አሁን የእንግሊዙን ቻነል በመዋኘት የሰበረችውን ክብረ ወሰን ለሌሎች ከሞት ለተረፉት የእሷ ቢጤ ታማሚዎች መታሰቢያ ይሁንልኝ ብላለች ።
